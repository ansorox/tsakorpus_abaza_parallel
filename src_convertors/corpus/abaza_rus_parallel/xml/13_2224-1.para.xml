<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Абаза-апсуа этнос ртшауацӀыхра знархару а-Дуней адкӀылара «Алашара» рцхърагӀарала Черкесск йтагылу «Нартиздат» гӀвырагӀацӀщтырта апны Тобыль ИсмагӀиль йроман «Азамат» йгӀванхауата йгӀацӀцӀтӀ.</se>
    <se lang="rus" variant_id="1">Международное объединение содействия развитию абазино-абхазского этноса «Алашара» переиздало роман Исмаила Табулова «Азамат». Книга вышла в ООО «Нартиздат» в Черкесске.</se>
  </para>
  <para id="1">
    <se lang="aba" variant_id="0">Тобыль ИсмагӀиль Абубакьыр йпа (1918–1959) — абаза литература ангӀаншуз атлахан йалалкваз дрыуапӀ. </se>
    <se lang="rus" variant_id="1">Исмаил Абубекирович Табулов (1918–1959) — один из первопроходцев в абазинской литературе.</se>
  </para>
  <para id="2">
    <se lang="aba" variant_id="0">Черкесск педагогика училища дангӀалга амщтахь йцри АлбыргӀан кыт апхьарта апны арыпхьагӀвта дынхун. Ауаъа драма кружок гӀанйыршатӀ. Ауи йалакваз ачкӀвынчви ахӀвсси ркъарула мыгӀвхъгара гӀанзыршуз ацӀасыжвква лакъырды йырчпун, ареволюция амщтахь йщаквгылыз абзазара ахъгалраква гӀадырбун.</se>
    <se lang="rus" variant_id="1">Закончив Черкесское педагогическое училище, он преподавал в школе в родном Эльбургане, где создал драматический кружок, участники которого ставили различные сценки, высмеивавшие пережитки прошлого и демонстрировавшие преимущества послереволюционной жизни.</se>
  </para>
  <para id="3">
    <se lang="aba" variant_id="0">Ауат аргылчӀвква сценарий рзызыгӀвуаз йара Тобыль ИсмагӀиль йакӀвын.</se>
    <se lang="rus" variant_id="1">Сценарии к этим сценкам писал сам Исмаил Табулов.</se>
  </para>
  <para id="4">
    <se lang="aba" variant_id="0">Йара ауи асхъан уыса йыгӀвуа далагатӀ, ауат абаза газет анапаква йгӀарыквшвун, апхьагаква йрыларцӀун.</se>
    <se lang="rus" variant_id="1">Тогда же он начал писать и стихи, которые публиковались в абазинской газете, включались в школьные учебники.</se>
  </para>
  <para id="5">
    <se lang="aba" variant_id="0">МачӀ-мачӀымцара ауи алитература ршӀыйара дхънахын асквш 1917 агӀан йакӀвшаз ареволюция апхъали ауи амщтахьи абазаква рбзазара шаъаз йгӀаквчважвауа трилогия йгӀвырныс ймурадхатӀ. </se>
    <se lang="rus" variant_id="1">Постепенно литературное творчество захватило его настолько, что он замахнулся на трилогию о жизни абазин до и после Октябрьской революции 1917 года.</se>
  </para>
  <para id="6">
    <se lang="aba" variant_id="0">Ауаса ХӀабаз район акоммунист партия комитет ахъвшара дъаунашвачпагӀвыз ашвхӀаусыгӀвала уыс йщардан, ауат дгӀархъшвалта бзи йбауа ауыс анизыхъатакӀуаз мачӀдзан. ЙпхыцӀа йанылыз апхаста амщтахь дызлагаз агӀвыра йапхъахауа ахъвгьи йзынамырдзауата адуней йхӀваджьтӀ.</se>
    <se lang="rus" variant_id="1">Однако чрезмерная занятость (а тогда он уже работал заведующим партийным кабинетом Хабезского райкома КПСС) не позволяла ему уделять достаточно времени своему любимому делу, а трагическая гибель не дала завершить даже первую часть начатого произведения.</se>
  </para>
  <para id="7">
    <se lang="aba" variant_id="0">Ароман йнардзамкӀва йгӀанхатӀ.</se>
    <se lang="rus" variant_id="1">Роман остался неоконченным.</se>
  </para>
  <para id="8">
    <se lang="aba" variant_id="0">Ауаса ИсмагӀиль Абубакьыр йпа айщчвата йзалыз агӀвгӀвчва — ХӀачвыкъва ЗамахӀщари, Цекъва Пасарби, ТхӀайцӀыхв Бемырза, ЧквтӀу Микаэль, Брат Квчыкв — ркъару адыркӀылын ароман «Азамат» агӀацӀщтра йацхърагӀатӀ: анапӀлагӀвыра азыркӀкӀытӀ, бжачпата йалаз йадынхалхтӀ, агӀацӀщтра йаздрыхӀазыртӀ.</se>
    <se lang="rus" variant_id="1">Но братья Исмаила Абубекировича по перу — Замахшери Хачуков, Пасарби Цеков, Бемурза Тхайцухов, Микаэль Чикатуев и Кучук Братов — сделали все возможное, чтобы «Азамат» увидел свет: собрали рукопись, доработали, подготовили к печати.</se>
  </para>
  <para id="9">
    <se lang="aba" variant_id="0">Асквш 1963 ароман гӀацӀцӀтӀ, ари ажанрла абаза литература апхъапхъадза йалалыз гӀвырахатӀ. </se>
    <se lang="rus" variant_id="1">И в 1963 году оконченный роман был издан и стал первым произведением этого жанра в абазинской литературе.</se>
  </para>
  <para id="10">
    <se lang="aba" variant_id="0">Ауаса ауи йгьахъазым ароман амагӀны щтӀызхуа.</se>
    <se lang="rus" variant_id="1">Однако его ценность не ограничивается этим.</se>
  </para>
  <para id="11">
    <se lang="aba" variant_id="0">Ауаъа йгӀарбапӀ ареволюция апхъала абаза кыт абзазара шаъаз, ауи шпсыпынкъвгуз, цӀаста йщаквгылаз, ауат ауагӀа йшынкъвыргуз.</se>
    <se lang="rus" variant_id="1">В романе отражена жизнь дореволюционного абазинского аула. В бытовых сценах, в авторском описании событий раскрываются уклад и нравы того периода.</se>
  </para>
  <para id="12">
    <se lang="aba" variant_id="0">Ароман абызшва швабыж йджьащахъвапӀ, ужвы ауагӀа рчважвара йалахым ажва, ажвацгӀай, ажважв щарда алапӀ.</se>
    <se lang="rus" variant_id="1">Роман написан языком, который также помогает окунуться в атмосферу прошлого, напоминает многие уже вышедшие из употребления слова, фразы, поговорки.</se>
  </para>
  <para id="13">
    <se lang="aba" variant_id="0">Акнига апхъапхъадза йгӀацӀцӀищтара йцӀыз асквш швбжа руацӀа ауи къытхатӀ, агӀаура баргвхатӀ. </se>
    <se lang="rus" variant_id="1">За прошедшие с момента издания полвека книга стала библиографической редкостью.</se>
  </para>
  <para id="14">
    <se lang="aba" variant_id="0">Абари аъаща гӀарпхьадзауата «Алашара» адкӀылара аэксперт гвып акнига йгӀванхауата агӀацӀщтра йацыркӀтӀ. </se>
    <se lang="rus" variant_id="1">Учитывая все это, экспертный совет АНО «Алашара» рекомендовал книгу к переизданию.</se>
  </para>
  <para id="15">
    <se lang="aba" variant_id="0">АгӀацӀщтра шӀыц йанадынхалуаз абаза бызшва ауыжвгӀанчӀви гӀвыща тамам ацӀасква гӀадрысабаптӀ.</se>
    <se lang="rus" variant_id="1">При этом произведение было приведено в соответствие с современными нормами орфографии абазинского языка.</se>
  </para>
</body>
</html>
