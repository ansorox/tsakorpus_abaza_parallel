<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">АгӀаншара бзиквала йырчвыз асквш</se>
    <se lang="rus" variant_id="1">Насыщенный событиями год</se>
  </para>
  <para id="1">
    <se lang="aba" variant_id="0">Абаза кытква рпынгьи ауагӀахъа зымгӀва рквталагьи ажвлара бзазара рыцӀа-рыцӀа тшауацӀнахитӀ. </se>
    <se lang="rus" variant_id="1">Общественная жизнь в абазинских населенных пунктах и в целом в среде народа Абаза становится все активней.</se>
  </para>
  <para id="2">
    <se lang="aba" variant_id="0">Ауи ауысла йшвапха бзийын асквш 2016.</se>
    <se lang="rus" variant_id="1">И 2016 год в этом отношении был показательным.</se>
  </para>
  <para id="3">
    <se lang="aba" variant_id="0">«Апсадгьыл»</se>
    <se lang="rus" variant_id="1">Ассоциация</se>
  </para>
  <para id="4">
    <se lang="aba" variant_id="0">Швабыж амагӀны дупӀ «Апсадгьыл» ассоциация агӀаныршара. Араъа тшадыркӀылтӀ агӀба йнадзауата абаза жвлара организацияква.</se>
    <se lang="rus" variant_id="1">Очень важное значение имело объединение восьми абазинских общественных организаций в Ассоциаццию «Апсадгьыл» («Родина»).</se>
  </para>
  <para id="5">
    <se lang="aba" variant_id="0">Ассоциация абазаква рпахь хъадата йгылу ахачӀвква рырхъйара ауысла ркъару аднакӀылтӀ .</se>
    <se lang="rus" variant_id="1">Это позволило выработать единую стратегию действий для решения главных проблем абазин.</se>
  </para>
  <para id="6">
    <se lang="aba" variant_id="0">Ассоциация агӀаныршара ралацӀара гӀалукӀгӀушта йаъапӀ «Алашара» адкӀылара йгьи ауи апрезидент Эгьзакь Мусса.</se>
    <se lang="rus" variant_id="1">Нужно отметить роль Международного объединения «Алашара» и его президента Муссы Экзекова в создании ассоциации.</se>
  </para>
  <para id="7">
    <se lang="aba" variant_id="0">Ажвлара ззадкӀылуаш агӀвычӀвгӀвыс дангӀанша амщтахь абазаква ауи йыцыркӀтӀ, ауи кърар йызрымата ажвлара организацияквагьи тшадыркӀылтӀ. </se>
    <se lang="rus" variant_id="1">Появление лидера, вокруг которого сплотилась абазинская общественность, стало решающим фактором для объединения.</se>
  </para>
  <para id="8">
    <se lang="aba" variant_id="0">«Алашара» адкӀылара аюрист хъвшара ркъарула ажвлара организация шӀыц анхара хабза щата шамазлуш апшта ашвъаква андыргӀалтӀ.</se>
    <se lang="rus" variant_id="1">А юридический отдел АНО «Алашара» провел все необходимые процедуры для правового оформления новой общественной организации.</se>
  </para>
  <para id="9">
    <se lang="aba" variant_id="0">АтачӀв уагӀахъа</se>
    <se lang="rus" variant_id="1">Коренной народ</se>
  </para>
  <para id="10">
    <se lang="aba" variant_id="0">Абаза жвлараква радкӀылара апахь хачӀв хъадата йгылапӀ зпхьадзара мачӀу атачӀв уагӀахъаква йырзынарху акъральыгӀва йгьи Къарча-Черкес республика рхабзаква абазаквагьи йрыхъвауата абзазара йалажьра.</se>
    <se lang="rus" variant_id="1">Главная задача абазинских объединенных структур – добиться реализации прав и гарантий, предусмотренных для абазин Федеральным Законом «О гарантиях прав коренных малочисленных народах РФ» и Законом КЧР «О гарантиях прав коренного малочисленного народа абазин в Карачаево-Черкесской Республике».</se>
  </para>
  <para id="11">
    <se lang="aba" variant_id="0">Ари ауыс апхъала йымгӀвайсырныс йащтата йадынхалитӀ «Алашара» адкӀылара аюрист хъвшара.</se>
    <se lang="rus" variant_id="1">Продвижением этого вопроса активно занимается юротдел АНО «Алашара».</se>
  </para>
  <para id="12">
    <se lang="aba" variant_id="0">Ауат йдрыхӀазырын Россия Федарация ауагӀахъа уысква знархару акъральыгӀва къвырльыкъвхарта тшазынархара швъа рзырщтитӀ. Ашвъа йшгӀанахӀвауала, Къарча-Черкес республика йаланакӀуа абаза кытква рыхьызква алазара атахъыпӀ а-Правительства йлырхыз й-631-хауа ащаквыргылра.</se>
    <se lang="rus" variant_id="1">Был подготовлен запрос в Федеральное агентство по делам национальностей РФ о включении абазинских населенных пунктов Карачаево-Черкесской Республики в Распоряжение Правительства No 631 «Об утверждении перечня мест традиционного проживания и традиционной хозяйственной деятельности коренных малочисленных народов Российской Федерации и перечня видов традиционной хозяйственной деятельности коренных малочисленных народов Российской Федерации».</se>
  </para>
  <para id="13">
    <se lang="aba" variant_id="0">АкъральыгӀва къвырльыкъвхарта рджьауап йшгӀанахӀвауала, ари ауыс архъйара зхъвдаквцӀару ареспублика архъйагӀв къвырльыкъвхартаква ракӀвпӀ.</se>
    <se lang="rus" variant_id="1">В ответе на обращение агентство сообщило, что решение данного вопроса – это компетенция исполнительных органов власти республики.</se>
  </para>
  <para id="14">
    <se lang="aba" variant_id="0">Ареспублика аунашвачпагӀвчва ажвах абаза кыткӀгьи зунашва гӀарбу а-Правительства щаквыргылра йалацӀара атахъыта швъа ргӀвын ФАДН йырщтитӀ.</se>
    <se lang="rus" variant_id="1">Руководство республики подготовило письмо о целесообразности включения 13 абазинских населенных пунктов в вышеуказанное распоряжение и отправило в ФАДН.</se>
  </para>
  <para id="15">
    <se lang="aba" variant_id="0"> УадыргӀвана «Алашара» адкӀылара йгӀванхауата акъральыгӀва къвырльыкъвхарта тшырзынадырхатӀ амальта йнахвхауа ауысла аджьауап гӀарайдзара йащтата.</se>
    <se lang="rus" variant_id="1">После чего «Алашара» повторно обратилась в федеральное агентство для уточнения принятых по данному вопросу мер.</se>
  </para>
  <para id="16">
    <se lang="aba" variant_id="0">Акъвырльыкъвхарта аунашвачпагӀв йцхърагӀагӀв Серегин Олеги «Алашара» адкӀылара аунашвахъцӀагӀв Мыхц Рамазани ранйара апны йшгӀабергьыльхазла, ауыс рыцӀа йалачпапӀ, хъата щардала йалапӀ, а-Правительства рщаквыргылра абаза кытква аларцӀара ахъазла апхъапхъа абаза уагӀахъа цхърагӀарата йрайдзара атахъу йаквшвауа ахчапхьадзара гӀарыбергьылра атахъыпӀ.</se>
    <se lang="rus" variant_id="1">Помощник руководителя ФАДН Олег Серегин во время личной встречи с руководителем ОП АНО «Алашара» в Черкесске Рамазаном Мхце сообщил, что на данном этапе включение абазинских населенных пунктов в Распоряжение Правительства No 631 довольно затруднительно, так как необходимо комплексно подойти к решению вопроса и рассчитать, какие средства в последующем необходимо будет выделять для реализации мер поддержки абазин как малочисленного народа.</se>
  </para>
  <para id="17">
    <se lang="aba" variant_id="0">– Ауаса Серегин Олег дхӀазырпӀ абызшви акультури ртшауацӀыхра знархару «Алашара» адкӀылара рпрограммакӀ афедерал бюджет апны йгӀарбата ахча азалхра ауыс далапшырныс, – йхӀвитӀ Мыхц Рамазан.</se>
    <se lang="rus" variant_id="1">– Но Олег Серегин выразил готовность рассмотреть одну из программ АНО «Алашара» в сфере развития языка или культуры для финансирования на федеральном уровне, – говорит Рамазан Мхце.</se>
  </para>
  <para id="18">
    <se lang="aba" variant_id="0">«Алашара» адкӀылара аюрист Дзыба Диана ари ауыс гӀащтӀылхтӀ Россия Федерация ауацӀала зпхьадзара мачӀу атачӀв уагӀахъаква рквтала Ижевск апны чкӀвынргӀа райззара анакӀвшуз. Диана ауаъа йлыцыркӀтӀ йара арат абаргвыраква йрынйауа датша уагӀахъа гвыпкӀгьи. Ауи агвып ауатыкв йгӀаталыз ауыс абгата йхъйара йащтата ацынхара йшазыхӀазыру гӀархӀватӀ.</se>
    <se lang="rus" variant_id="1">Юрист объединения «Алашара» Диана Дзыба поднимала этот вопрос и на молодежном форуме коренных малочисленных народов РФ в городе Ижевске, где она нашла единомышленников, которые столкнулись с такими же проблемами, что и абазины, и готовы к полноценному сотрудничеству для решения вопроса.</se>
  </para>
  <para id="19">
    <se lang="aba" variant_id="0">Адгьыл ауыс йгьи аюрист кьангьашраква</se>
    <se lang="rus" variant_id="1">Земельный вопрос и юридические консультации</se>
  </para>
  <para id="20">
    <se lang="aba" variant_id="0">Акъраль ауацӀала магӀны зму ауысква йырхъазымкӀва аюрист хъвшара анхагӀвчва ажвлара организацияквагьи абзазагӀвчвагьи йыззыбжу ашвъаква радгалрала йырцхърагӀитӀ. </se>
    <se lang="rus" variant_id="1">Помимо участия в решении глобальных проблем народа, юридический отдел оказывает помощь отдельным общественным организациям в подготовке программ и оформлении юридических документов, а также юридическим и частным лицам.</se>
  </para>
  <para id="21">
    <se lang="aba" variant_id="0">Асквш 2016 аурала ахъвшара аюристква уагӀа 118-гӀв йрайкьангьаштӀ, тшазынархара швъата 15 дрыхӀазыртӀ, зхъвдаквцӀараква назмырдзауа аъанатӀанкъвгагӀвчва йырзынарху швъата 16 адыргалтӀ, тхӀаусыхара тшазынархарата 20 Къарча-Черкес республика ауыснкъвгартаква йырзырщтитӀ. </se>
    <se lang="rus" variant_id="1">В течение 2016 года отдел провел 118 консультаций, составил 15 исковых заявлений, 16 заявлений об оспаривании действий (бездействий) должностных лиц, 20 жалоб и обращений в органы и учреждения Карачаево-Черкесской Республики.</se>
  </para>
  <para id="22">
    <se lang="aba" variant_id="0">Гвым кыт апныпша чвгьа ацӀата агъ ангӀас амщтахь лдзгӀара ззгӀанагыз абзазагӀвчва цхърагӀара райдзарныс ахъазла йрыгӀвра атахъыз ашвъаква рквпшыра дрыхӀазырын ауи ауагӀа йгӀадрысабапуамцара рхъамаль ацӀыхъва йтагылтӀ, акыт администрация апны ауи ауысла абзазагӀвчва рыхьызква гӀазырбуз ашвъа йаларцӀатӀ.</se>
    <se lang="rus" variant_id="1">После прошедшего в Красном Востоке града и порывистого ветра для пострадавших от стихии был составлен образец заявления на внесение в списки пострадавших, и жители села по этому образцу писали заявления в администрацию сельского поселения.</se>
  </para>
  <para id="23">
    <se lang="aba" variant_id="0">Гвым кыт апны нхара ду акӀвшитӀ адгьыл шӀчӀвараква хабза щатала раныргӀалра ауыслагьи амакӀыраква ралыргара ауыслагьи.</se>
    <se lang="rus" variant_id="1">В Красном Востоке ведется большая работа и по оформлению земель, решению спорных земельных вопросов.</se>
  </para>
  <para id="24">
    <se lang="aba" variant_id="0">Гватрадъа йгьгӀанхум анахьанат абаза кытквагьи.</se>
    <se lang="rus" variant_id="1">Не остаются без внимания и другие абазинские аулы.</se>
  </para>
  <para id="25">
    <se lang="aba" variant_id="0">«Алашара» аюрист хъвшара ркъаругьи алапӀ Хъвыжвду йырчӀвыта ВакӀважьыльа йнарахвыз адгьылква ргӀацарпахра.</se>
    <se lang="rus" variant_id="1">Не без помощи нашего юротдела Старо-Кувинску вернули два земельных участка, переданных перед тем в бессрочное пользование аулу Вако-Жиле.</se>
  </para>
  <para id="26">
    <se lang="aba" variant_id="0">Адгьылква руысла атшазынархара швъаква радгалрала цхърагӀара ддрайдзатӀ Къвбина йгьи Къвайдан кытква.</se>
    <se lang="rus" variant_id="1">Была оказана помощь в составлении обращений по земельным вопросам аулов Кубина и Койдан.</se>
  </para>
  <para id="27">
    <se lang="aba" variant_id="0">УахьчӀвала арат акытква радгьылква йырпхыцӀахаз хабза щатата йаму ауысла Къарча-Черкес республика апрокуратура рхъвыхра нхара акӀвдыршитӀ.</se>
    <se lang="rus" variant_id="1">На данный момент прокуратурой КЧР проводится проверка законности действий с землями этих сельских поселений.</se>
  </para>
  <para id="28">
    <se lang="aba" variant_id="0">– Швабыж йгвасрапӀ, ауаса уыжвгӀандзара Абаза район гьгӀарбам ареспублика апны йгӀадрысабапуа акадастр карта апны, ауи йгӀалцӀла арайон йаланакӀуа абаза кытква апхъала йызланакӀуаз арайонква йырпщылата йаъаркӀвапӀ, – адгьылква руыс алыргара змайрам араса далачважвитӀ «Алашара» адкӀылара аюрист Куртаев МахӀмуд.</se>
    <se lang="rus" variant_id="1">– К сожалению до сих пор на публичной кадастровой карте нет Абазинского района, и все сельские поселения привязаны к тем районам, в какие они входили до образования Абазинского района, – разъясняет сложившуюся ситуацию юрист АНО «Алашара» Махмуд Куртаев.</se>
  </para>
  <para id="29">
    <se lang="aba" variant_id="0">– Ауи ахӀатырла Абаза район йаланакӀуа акытква радгьылква амакӀырахауата щардала ауатыкв йгӀаталитӀ.</se>
    <se lang="rus" variant_id="1">– В связи с этим постоянно возникают спорные вопросы по землям сельских поселений, входящих в Абазинский район.</se>
  </para>
  <para id="30">
    <se lang="aba" variant_id="0">Ауи ауысла Абаза район аъанатӀанкъвгагӀвчва срынйатӀ.</se>
    <se lang="rus" variant_id="1">Я встречался по этому вопросу с должностными лицами Абазинского района.</se>
  </para>
  <para id="31">
    <se lang="aba" variant_id="0">Ауат ауыс ацӀолара гӀаргвынгӀвитӀ, ауаса уахьчӀвала закӀгьи гьырзахъвдаквыщтуам, йшпакӀву ухӀварыквын Абаза район акадастр карта йанырцӀара ахъазла ахча ртира атахъыпӀ. Йара акӀвпӀта ауи ауысла йгӀарысабап йауаш ахча арайон абюджет йгьтам.</se>
    <se lang="rus" variant_id="1">Они знают о проблеме, понимают всю серьезность данного вопроса, но, к сожалению, пока ничего не могут сделать, поскольку все кадастровые работы по внесению Абазинского района на публичную кадастровую карту должны быть оплачены за счет бюджета района, а в нем денежных средств на эти цели нет.</se>
  </para>
  <para id="32">
    <se lang="aba" variant_id="0">Акытква рпны ажвлара советква ргӀаныршара</se>
    <se lang="rus" variant_id="1">Общественные советы в аулах</se>
  </para>
  <para id="33">
    <se lang="aba" variant_id="0">Адгьылква руыс йгьахъазым акытква рбзазагӀвчва гвыргӀвата йрылу.</se>
    <se lang="rus" variant_id="1">Земельные вопросы – не единственная проблема, которая беспокоит селян.</se>
  </para>
  <para id="34">
    <se lang="aba" variant_id="0">Ансимш бзазара апны ауат бжара щарда йрынйитӀ, рурамква анышвкъвара йцӀанакӀитӀ, датшагьи йызларазым ага гӀаншитӀ.</se>
    <se lang="rus" variant_id="1">В повседневной жизни они сталкиваются с недостаточной обустроенностью своих населенных пунктов, с мусором на улицах, другими неудобствами.</se>
  </para>
  <para id="35">
    <se lang="aba" variant_id="0">МачӀмачӀымцара ауагӀа тшазырдыруа, абжараква ррыдзра гӀвыма дгӀайта йырхъйушмахӀва йазымпшуата дара ркъарула йалдыргауа йалагитӀ.</se>
    <se lang="rus" variant_id="1">И постепенно к людям приходит осознание того, что для снятия некоторых проблем не нужно ждать никого и ничего – можно самим взяться за их решение.</se>
  </para>
  <para id="36">
    <se lang="aba" variant_id="0">Ауыс згвы азыцхӀауата йгӀазрыкӀапуа гӀвычӀвгӀвысгьи гӀарылцӀитӀ. </se>
    <se lang="rus" variant_id="1">Нужны организаторы.</se>
  </para>
  <para id="37">
    <se lang="aba" variant_id="0">Эгьзакь Мусса йгӀаджвыквцӀарала, асквш 2016 агӀан абаза кытква рпны ажвлара советква гӀандыршауа йалагатӀ. Ауат йрылалитӀ згвы цхӀауа абзазагӀвчва.</se>
    <se lang="rus" variant_id="1">По инициативе Муссы Экзекова в 2016 году в абазинских аулах начали создаваться общественные советы, в которые вошли люди с активной жизненной позицией.</se>
  </para>
  <para id="38">
    <se lang="aba" variant_id="0">«Алашара» адкӀылара апны ари анархара зхъвдаквцӀараз Храча Мурат йакӀвын. Ауи кытипхьадза рпныажвлара советква йрылата йзынхуш, акыт уысква зырхъйаныс йхӀазыру абзазагӀвчва гӀайаутӀ.</se>
    <se lang="rus" variant_id="1">Мурат Храчев, курирующий это направление в АНО «Алашара», смог найти в каждом ауле активистов, уверенных, что люди сами могут решать свою судьбу.</se>
  </para>
  <para id="39">
    <se lang="aba" variant_id="0">Асквш аурала акытква зымгӀва рпынгьи жвлара совет алырхтӀ. </se>
    <se lang="rus" variant_id="1">К концу года формирование общественных советов было завершено.</se>
  </para>
  <para id="40">
    <se lang="aba" variant_id="0">РыцӀа паса ауат ъагӀандыршаз акытква (Гвым, ЙынджьыгьчкӀвын, Къвбина) рпны магӀны зму ауысква рырхъйара джвыквырцӀарнысгьи йахадзатӀ. </se>
    <se lang="rus" variant_id="1">В тех аулах, где они были созданы раньше (Красный Восток, Инжич-Чукун, Кубина), советы успели проявить инициативу и организовать людей на важные дела.</se>
  </para>
  <para id="41">
    <se lang="aba" variant_id="0">ЙгӀаталыз асквш аурала зымгӀвагьи джьгарта йшынхушла хӀгвыгъитӀ.</se>
    <se lang="rus" variant_id="1">В наступившем году ждем активной работы от всех.</se>
  </para>
  <para id="42">
    <se lang="aba" variant_id="0">Ажвлара советква йрылу ащардагӀв хъачвапӀ. </se>
    <se lang="rus" variant_id="1">В общественные советы в основном вошли мужчины.</se>
  </para>
  <para id="43">
    <se lang="aba" variant_id="0">Ауаса апхӀвысквагьи ажвлара уысква рпны тшгьдрыхъарум.</se>
    <se lang="rus" variant_id="1">Но женщины тоже не хотят оставаться в стороне от общественной жизни.</se>
  </para>
  <para id="44">
    <se lang="aba" variant_id="0">Ауи ахӀатырла ажвлара советква ангӀандыршуз атлахан апхӀвысква рсоветква ралачӀвараквагьи акӀвдыршун, рынхара шагъьырчӀвуаш йалачважвун.</se>
    <se lang="rus" variant_id="1">И параллельно с образованием общественных советов в аулах проходили собрания женского актива, на которых говорилось о работе женсоветов.</se>
  </para>
  <para id="45">
    <se lang="aba" variant_id="0">Псыжв кыт абзазагӀв МалхӀваз Зальиха ари ауыс дазъазапӀ, ауи абаза кытква рпны апхӀвыс советква рынхара агӀаршӀыцхра дацхърагӀауа далагатӀ. </se>
    <se lang="rus" variant_id="1">Залиха Малхозова из Псыжа, имеющая достаточный опыт общественной работы, взялась вдохнуть свежую струю в жизнь сельских женщин.</se>
  </para>
  <para id="46">
    <se lang="aba" variant_id="0">Ауи дылцхърагӀагӀв бзипӀ «Алашара» адкӀылара анхагӀвы Джьмакъвыл Нателла.</se>
    <se lang="rus" variant_id="1">Помогала ей в этом сотрудница офиса «Алашары» в Черкесске Нателла Джемакулова.</se>
  </para>
  <para id="47">
    <se lang="aba" variant_id="0">УахьчӀвала абаза кытква зымгӀва рпынгьи апхӀвысква рыжвлараква рынхара тшауацӀнахитӀ.</se>
    <se lang="rus" variant_id="1">И сегодня в каждом абазинском ауле есть работоспособная женская организация.</se>
  </para>
  <para id="48">
    <se lang="aba" variant_id="0">Абаза хъвмарраква уагӀахъа олимпиадахитӀ</se>
    <se lang="rus" variant_id="1">Абазинские игры – народная Олимпиада</se>
  </para>
  <para id="49">
    <se lang="aba" variant_id="0">Ажвлара советква ауагӀахъа уысква рырхъйара амайчрала йъадгылыз уаргвыргъьитӀ.</se>
    <se lang="rus" variant_id="1">Возрастающее желание абазинской общественности участвовать в решении задач, стоящих перед нашим народом, не может не радовать.</se>
  </para>
  <para id="50">
    <se lang="aba" variant_id="0">Ауи амайчра ажва бахгӀвацала йгӀашӀамсуата рынхарала йгӀадырбитӀ. </se>
    <se lang="rus" variant_id="1">Тем более, что это желание проявляется не только на словах, но и в действиях.</se>
  </para>
  <para id="51">
    <se lang="aba" variant_id="0">«Алашара» адкӀылара анхагӀвчва йалкӀгӀата ауи анрылархӀва июль а 23, а 24 агӀан йакӀвшаз, культура йгьи спорт знархараз афестиваль «Абаза» анадыргалуаз асхъан акӀвпӀ. </se>
    <se lang="rus" variant_id="1">Работники офиса «Алашары» в Черкесске особенно ощутили это в ходе подготовки к культурно-спортивному фестивалю «Абаза», прошедшему 23-24 июля.</se>
  </para>
  <para id="52">
    <se lang="aba" variant_id="0">Ари анхара джьгарта йгӀалалтӀ абаза жвлара организацияква, Абаза район ауыснкъвгарта йгьи ауи йаланакӀуа акытква руыснкъвгартаква, ахӀаракьатчпагӀвчва, акультура анхагӀвчва, датшагьи щардагӀвы.</se>
    <se lang="rus" variant_id="1">В этой работе участвовали абазинские общественные организации, администрации Абазинского района и всех абазинских сельских поселений, отдельные люди – предприниматели, деятели культуры, активисты.</se>
  </para>
  <para id="53">
    <se lang="aba" variant_id="0">Абараса ажвлара ркъару ъадыркӀылыз абзирала дахӀвра дула йакӀвшатӀ афестиваль «Абаза уагӀахъа культура Амш».</se>
    <se lang="rus" variant_id="1">И это стало залогом успешного проведения фестиваля.</se>
  </para>
  <para id="54">
    <se lang="aba" variant_id="0">Ауи хӀыгвлачва уагӀахъаквагьи гӀазлалыз гвыргъьахъвмш дута йахъвдаквыцӀтӀ. </se>
    <se lang="rus" variant_id="1">«День культуры народа Абаза» вылился в общенациональный праздник, в котором приняли участие и представители других народов.</se>
  </para>
  <para id="55">
    <se lang="aba" variant_id="0">Афестиваль апрограмма йалан атшпсщара уысквагьи, ауагӀа рдырра ауацӀызхуаз анхарагьи.</se>
    <se lang="rus" variant_id="1">В его программе были не только развлекательные, но и познавательные элементы.</se>
  </para>
  <para id="56">
    <se lang="aba" variant_id="0">Афестиваль аспорт программа мачӀмачӀымцара уагӀа олимпиада квпшыра гӀанауахвитӀ.</se>
    <se lang="rus" variant_id="1">А спортивная часть фестиваля – «Абазинские игры» – постепенно превращается в народную Олимпиаду.</se>
  </para>
  <para id="57">
    <se lang="aba" variant_id="0">Аспорти акультури знархару афестиваль адгалра «Алашара» адкӀылара апны акультури аспорти рхъвшараква йырхъвдаквцӀаран, ауаса ауи андрыхӀазыруаз анхагӀвчвагьи згвы цхӀауа абзазагӀвчвагьи ркъару адыркӀылтӀ.</se>
    <se lang="rus" variant_id="1">Спортивно-культурный фестиваль является мероприятием отделов культуры и спорта АНО «Алашара», но в его подготовке и проведении задействованы все работники офиса и большое число активистов организации.</se>
  </para>
  <para id="58">
    <se lang="aba" variant_id="0">Абари йапшу ацынхара лкӀгӀарата йрымапӀ «Алашара» йгӀаджвыквырцӀауа ауысква зымгӀвагьи, дахӀврала йъакӀвшауагьи щатата йырзалитӀ.</se>
    <se lang="rus" variant_id="1">Такое командное взаимодействие характерно практически для всех мероприятий «Алашары», и оно позволяет проводить их на хорошем качественном уровне.</se>
  </para>
  <para id="59">
    <se lang="aba" variant_id="0">АдкӀылара анхагӀвчва рхъвыхра дута йырзалтӀ цӀыпх июль ацӀыхъва йащтацауата рпахь йгӀагылыз, змагӀны цӀолаз ахачӀвква рырхъйара.</se>
    <se lang="rus" variant_id="1">Испытанием способности нашей команды к сверхинтенсивной работе в условиях ограниченного времени стала череда больших и ответственных мероприятий, которая пришлась на конец июля прошлого года.</se>
  </para>
  <para id="60">
    <se lang="aba" variant_id="0">Афестиваль «Абаза» амщтахь июль а 26 атшын «Апсадгьыл» ассоциация аунашвахъцӀагӀвчва ралачӀвара акӀвшатӀ, йара ари атшын Гвым апны Къарча-Черкес республика а-Хъада Темрезов Рашид далата араъа йыруыхвуш аспорткомплекс ащайдза апны йапхъахуз ахӀахъв щтӀарцӀатӀ. ЙащтагӀайуата ареспублика а-Хъада абаза жвлара организацияква рунашвачпагӀвчва дрынйатӀ.</se>
    <se lang="rus" variant_id="1">Вслед за фестивалем «Абаза», 26 июля состоялось заседание правления Ассоциации «Апсадгьыл», в этот же день в селе Красный Восток при участии Главы Карачаево-Черкесии Рашида Темрезова был заложен первый камень в основание спорткомплекса, после чего Глава республики встретился с руководителями абазинских общественных организаций.</se>
  </para>
  <para id="61">
    <se lang="aba" variant_id="0">Июль а 27 атшын абаза ршӀыйагӀвчва райззара акӀвшатӀ, ауи амщтахь зынла Эгьзакь Мусса абаза кытква йрыуу апхӀвысква дрынйатӀ. </se>
    <se lang="rus" variant_id="1">27 июля была организована конференция абазинской творческой интеллигенции, а по ее окончанию Мусса Экзеков собрал женский актив абазинских аулов.</se>
  </para>
  <para id="62">
    <se lang="aba" variant_id="0">Арат ауысква кӀьыда-кӀьыда йгӀахвта радгалра къаругьи замангьи ймачӀымкӀва йрыкврыдзра атахъын. ХвымшкӀ руацӀала арат ауыс къом адыргалта йнардзата йакӀвдыршара ахъазла адкӀылара анхагӀвчва йамайчуата, йацахъуа йынхун.</se>
    <se lang="rus" variant_id="1">Каждое из этих мероприятий в отдельности требовало детальной проработки множества организационных вопросов, а для их проведения в течение пяти дней нужна была полная концентрация и самоотдача. И эти качества были проявлены всеми работниками офиса.</se>
  </para>
  <para id="63">
    <se lang="aba" variant_id="0">Ауи амщтахь ажва гьалам анхагӀвчва гвып рыцӀагьи йшадкӀылахаз, ркъаругьи, рамайчрагьи йшалахӀаз.</se>
    <se lang="rus" variant_id="1">После этого мы сами еще сильнее почувствовали, что мы – одна команда.</se>
  </para>
  <para id="64">
    <se lang="aba" variant_id="0">Датша хъатакӀла угӀапшрыквын, ауагӀа швабыж йшгӀарыцӀагылуа рылархӀватӀ, магӀны зму ауысква рпны йгӀарыдзхъагылта йрыцынхуш, йзайгвыгъа йауаш ауагӀа шщардагӀву нахвахатӀ.</se>
    <se lang="rus" variant_id="1">Но особенно важным было ощущение того, что мы можем рассчитывать не только друг на друга, но еще на многих людей, которые с готовностью подставляют плечо, когда речь идет о решении важных задач.</se>
  </para>
  <para id="65">
    <se lang="aba" variant_id="0">ЙашӀыхӀпхьадазаз ауыскви агӀаншаракви асквш 2016 аурала рыцӀа йпхатшаз йрыуапӀ. </se>
    <se lang="rus" variant_id="1">Перечисленные мероприятия были наиболее масштабными в деятельности «Алашары» в 2016 году.</se>
  </para>
  <para id="66">
    <se lang="aba" variant_id="0">Датшагьи уыс щарда хӀрыдынхалтӀ. Ауат абаза уагӀахъа рыжвлара-экономика йгьи ркультура тшауацӀнарыхра нархарата йрыман.</se>
    <se lang="rus" variant_id="1">Было еще множество других, ориентированных на социально-экономическое и культурное развитие народа Абаза.</se>
  </para>
  <para id="67">
    <se lang="aba" variant_id="0">Йапхъахауа абаза гвацчпа фильм</se>
    <se lang="rus" variant_id="1">Первый абазинский художественный фильм</se>
  </para>
  <para id="68">
    <se lang="aba" variant_id="0">Культура знархару ахъвшара ахъыхра йалгатӀ абаза бызшвала йапхъахауа агвацчпа фильм.</se>
    <se lang="rus" variant_id="1">Отдел культуры завершил съемки первого художественного фильма на абазинском языке.</se>
  </para>
  <para id="69">
    <se lang="aba" variant_id="0">ЙхӀвара атахъыпӀ Мыква Мурат афильм ахъыхра дъадзадынхалуаз уагӀа щарда шгӀайцйырхърагӀаз. АуагӀа даргьи азгӀашыкъын ркъаругьи аларцӀарныс абазаква хӀтурых апны йапхъахауата йакӀвшуз ари анхара.</se>
    <se lang="rus" variant_id="1">Отметим, что руководителю отдела Мурату Мукову удалось привлечь к работе над фильмом большое число людей, большинство из которых не имеют непосредственного отношения к кино, но горят желанием внести свою лепту в это историческое событие.</se>
  </para>
  <para id="70">
    <se lang="aba" variant_id="0">Атурасквала йгӀахъвмартӀ 13гӀв актеркӀ, уагӀа щардагӀв ъатахъхуз асценаква рпны 30-гӀв раъара гӀахъвмартӀ, адекорацияква рыргылра йацхърагӀун зтахъырала ауыс йалалыз 14-гӀв чкӀвынчва.</se>
    <se lang="rus" variant_id="1">Роли исполнили 13 профессиональных и самодеятельных актеров, в массовых сценах участвовали 30 человек, декорации устанавливали 14 волонтеров.</se>
  </para>
  <para id="71">
    <se lang="aba" variant_id="0">Афильм ахъыхра йацхърагӀун асуратчпагӀвчва, ачгӀвычадзахыгӀвчва, атурыхдырыгӀвчва, датшагьи зъачӀвагӀала йапшым уагӀа щардагӀв. ХъатакӀла йгьгӀанымхатӀ ахӀаракьатчпагӀвчвагьи – атурист тшпсщартаква, ачартаква, атшква, анахьанат апсауышвхӀаква ргӀарысабапрала йацӀагылтӀ. </se>
    <se lang="rus" variant_id="1">Помогали в создании фильма художники, костюмеры, историки и люди других профессий, а также предприниматели, которые предоставляли для съемок свои туристические базы, кафе, лошадей и других животных.</se>
  </para>
  <para id="72">
    <se lang="aba" variant_id="0">ЙгӀалкӀгӀара атахъыпӀ арат ауысквала афильм ахъыхра йацхърагӀуз абазаква йшырхъазымыз.</se>
    <se lang="rus" variant_id="1">Причем, это были не только абазины.</se>
  </para>
  <para id="73">
    <se lang="aba" variant_id="0">– Швабыж хӀырзыразпӀ культурала Къарча-Черкес республика аминистерства, Байчорова М.О. лыхьыз нкъвызгауа ареспублика КъральыгӀва турыхдырра-культура йгьи апсабара музей, а-КъральыгӀва республика абаза драма театр, Россия Федарация а-МЧС Къарча-Черкес республикала аунашвахъцӀарта хъада, АлбыргӀан кыт амузей, акультури азъазари рколледж, «Къарча-Черкес» къральыгӀва телерадиуакомпания абаза бызшвала атраква ъадыргалуа астудия, датшагьи афильм ахъыхра йацхърагӀаз нхарта щарда, – йхӀвитӀ Мыква Мурат.</se>
    <se lang="rus" variant_id="1">– Хочется выразить благодарность Министерству культуры КЧР, Государственному Карачаево-Черкесскому историко-культурному и природному музею-заповеднику имени М.О. Байчоровой, Государственному республиканскому абазинскому драматическому театру, Главному управлению МЧС РФ по КЧР, Эльбурганскому музею, колледжу культуры и искусств, редакции вещания на абазинском языке студии ТВ ГТРК «Карачаево-Черкесия» и многим другим организациям, оказавшим помощь в проведении съемок, – говорит Мурат Муков.</se>
  </para>
  <para id="74">
    <se lang="aba" variant_id="0">Афильм арежиссер Апса Аслан хачӀвыта йпахь йгылапӀ сынчӀва апхындза афильм абыжьгьи ацӀайцӀата, йрыхӀазырта апшыгӀвчва руатыкв йгӀатайцӀарныс.</se>
    <se lang="rus" variant_id="1">Режиссеру фильма Аслану Апсову предстоит смонтировать и озвучить фильм и до лета нынешнего года представить его на суд зрителям.</se>
  </para>
  <para id="75">
    <se lang="aba" variant_id="0">Аслан датша фильмкӀгьи дадынхалитӀ.</se>
    <se lang="rus" variant_id="1">Аслан работает еще над одним фильмом.</se>
  </para>
  <para id="76">
    <se lang="aba" variant_id="0">Ауи «Алашара» адкӀылара апны грант гӀатигатӀ киноальманах агӀаныршарала – апссгӀачвква рпссгӀара хӀагӀарала абаза кытква хъихта клип квпшыра рымата йрыхӀазыруаштӀ. </se>
    <se lang="rus" variant_id="1">Он выиграл грант АНО «Алашара» на создание киноальманаха – нескольких клипов, которые покажут абазинские аулы с высоты птичьего полета.</se>
  </para>
  <para id="77">
    <se lang="aba" variant_id="0">Акнига шӀыцква ргӀацӀщтрала гӀвгранткӀ гӀатыргатӀ апхьахьа ЧкӀала ПӀитӀи ажурналист Быда Рубини.</se>
    <se lang="rus" variant_id="1">Еще два гранта – на издание новых книг – выиграли ученый Петр Чекалов и журналист Рубин Бидов.</se>
  </para>
  <para id="78">
    <se lang="aba" variant_id="0">ПӀитӀа йкнига ауысагӀв Мыхц Кьарим йбзазари йыршӀыйари йгӀарыквчважвитӀ, Рубин йкнига Гвымлокт апны атшырхӀара атурых йазынархапӀ. Акнигаква агӀацӀщтырта йаъапӀ, уыжв ласыла апхьагӀвчва йырнапӀыцӀашвуштӀ. </se>
    <se lang="rus" variant_id="1">Их работы о жизни и творчестве поэта Керима Мхце и о коневодстве в Красном Востоке уже в печати и попадут к читателям в ближайшее время.</se>
  </para>
  <para id="79">
    <se lang="aba" variant_id="0">Абаза литература апны йагъьу агӀвыракви ауагӀа ршӀалахӀвара атагӀацӀщтхри знархару апрограммала гӀвтурых азкӀкӀракӀ адуней йгӀаквылтӀ:</se>
    <se lang="rus" variant_id="1">По программе переиздания лучших произведений абазинской литературы и устного народного творчества вышли два сборника абазинских сказок: </se>
  </para>
  <para id="80">
    <se lang="aba" variant_id="0">азакӀы апрофессор ТӀыгв Владимир апхъа йазикӀкӀыта йгӀацӀищтыз алокӀквала йалапӀ, йгӀвбахауа акнига асуратгӀвгӀвы Быджь Амир йчпаз асуратквала йрыпшдзата жвыхв локӀкӀ аншвалтӀ. </se>
    <se lang="rus" variant_id="1">один – с текстами, собранными и изданными в свое время профессором Владимиром Туговым, второй – с 15 сказками из первого сборника, но уже сопровожденными цветными иллюстрациями, выполненными художником Амиром Биджевым.</se>
  </para>
  <para id="81">
    <se lang="aba" variant_id="0">ЙащтагӀайуата йгӀацӀцӀуаштӀ аххъвыкӀгьи книгакӀ апны йадкӀылата Цекъва Пасарби йхабаргӀвыра «Ащхъаркт ащахахра».</se>
    <se lang="rus" variant_id="1">На очереди выпуск всех трех частей повести Пасарби Цекова «Месть горного аула» под одной обложкой.</se>
  </para>
  <para id="82">
    <se lang="aba" variant_id="0">ХӀгвы йтымцӀуаш ауарадкви амультфильми</se>
    <se lang="rus" variant_id="1">Незабываемые абазинские песни и мультфильм</se>
  </para>
  <para id="83">
    <se lang="aba" variant_id="0">Абазаква хӀкультура бзазара апны гӀаншара дута йалтӀ аконцерт «ХӀгвы йтымцӀуаш ауарадква». Аконцерт апрограмма йалан аршӀыйагӀвчва ахӀбачва апхъа йаларцӀаз ашваква, ауат чӀащыгӀвара рылата йгӀадыршӀыцхын йгӀархӀватӀ йбергьльу уыжвгӀанчви ашвахӀвагӀвчва шӀаква.</se>
    <se lang="rus" variant_id="1">Большим событием в культурной жизни абазин стал концерт «Абазинские песни. Незабываемое», на котором ведущие артисты современной абазинской эстрады исполнили в новой аранжировке песни, ставшие классикой национальной музыкальной культуры.</se>
  </para>
  <para id="84">
    <se lang="aba" variant_id="0">Апхъахьылагьи тшауацӀызхуаш ари ауыс дадынхалуата унашва ахъицӀитӀ йбергьльу амузыка ршӀыйагӀв, ашвахӀвагӀв Мижай Беслан.</se>
    <se lang="rus" variant_id="1">Работа по проекту, которым руководит известный музыкант и исполнитель песен Беслан Мижаев, будет продолжена.</se>
  </para>
  <para id="85">
    <se lang="aba" variant_id="0">Асквш 2016 ауацӀа абаза бызшвала йатаркӀтӀ 12 хъвыкӀла йалу амультфильм «Хцыгв чыркӀ».</se>
    <se lang="rus" variant_id="1">2016 год был отмечен также переводом на абазинский язык 12-серийного мультфильма «Три котенка».</se>
  </para>
  <para id="86">
    <se lang="aba" variant_id="0">ЙхӀвара атахъыпӀ ари анхара «Мастерфильм» студия йгьи «Алашара» адкӀылара рангӀалрала йшадгалаз. Амультфильм агӀаныршагӀвчва атакӀра шакӀвшаз йазыразта рхӀватӀ.</se>
    <se lang="rus" variant_id="1">Причем, работа эта была выполнена по договору с правообладателем – студией «Мастер-фильм» – и получила высокую оценку создателей мультсериала.</se>
  </para>
  <para id="87">
    <se lang="aba" variant_id="0">Аспорт тшауацӀнахтӀ</se>
    <se lang="rus" variant_id="1">Спорт стал массовым</se>
  </para>
  <para id="88">
    <se lang="aba" variant_id="0">Амайчрала йырчвын йагӀвсыз асквш аспорт хъвшара унашва ахъызцӀауа Чква Расул йынхарагьи.</se>
    <se lang="rus" variant_id="1">Не менее насыщенным был прошедший год и у Расула Чукова, возглавляющего в «Алашаре» отдел спорта.</se>
  </para>
  <para id="89">
    <se lang="aba" variant_id="0">Абаза хъвмарраква йырхъазымкӀва ауи йадигалтӀ анкъвакъвраква – ашӀаква рквтала футболла йгьи ахӀбачва рквтала акыт хъвмарраквала.</se>
    <se lang="rus" variant_id="1">Кроме Абазинских игр он организовал соревнования по футболу среди школьников и по дворовому спорту среди взрослых. Все эти состязания собрали большое количество участников и зрителей и прошли на высоком уровне.</se>
  </para>
  <para id="90">
    <se lang="aba" variant_id="0">«Айха хъацӀа» – хӀва йзхьзыта йакӀвшаз ахӀбачва ранкъвакъвра йалкӀгӀата ауагӀа ргвы йгӀатахатӀ.</se>
    <se lang="rus" variant_id="1">Особые впечатления оставил турнир «Айха хъацӀа» («Железный человек») по дворовому спорту.</se>
  </para>
  <para id="91">
    <se lang="aba" variant_id="0">– Абари йапшу анкъвакъвраква ззынарху апхъала йаъаз ацӀас бзиква ргӀащаквыргылхра акӀвпӀ, – араса йпхьадзитӀ Чква Расул.</se>
    <se lang="rus" variant_id="1">– Смысл проведения таких мероприятий состоит в том, чтобы возродить старые добрые традиции, – считает Расул Чуков.</se>
  </para>
  <para id="92">
    <se lang="aba" variant_id="0">– Апхъала ачкӀвынчва къарута йрыму рдырра ртахъыта йанкъвакъвлун, унагӀвипхьадза уыла йгӀацӀашвун узгӀвадара злаурыбагъьуш, укъару йзлалауырхӀвуш, ухъа уызладынхал йауаш ахӀатларакви аъамапсымакви.</se>
    <se lang="rus" variant_id="1">– Раньше занятие силовыми видами спорта было в моде и имело очень большую популярность. Практически в каждом доме стояли турники и брусья, и люди укрепляли свое здоровье и тело с помощью этих снарядов.</se>
  </para>
  <para id="93">
    <se lang="aba" variant_id="0">Ужвы йгӀаджвыквхӀцӀаз анкъвакъвраква щардагӀвы дыргвышхвушта сгвыгъитӀ. Апхъахьыла йакӀвшуш абакӀраква, апшӀагылраква рпны йайгӀайра ахъазла чкӀвынргӀа ужвы йалагата йашӀамсуа рхъа йадынхалра атахъхуштӀ.</se>
    <se lang="rus" variant_id="1">И сейчас с помощью этого мероприятия, уверен, многие начнут устанавливать и повышать свои личные рекорды ради того, чтобы выступить лучше на следующих соревнованиях.</se>
  </para>
  <para id="94">
    <se lang="aba" variant_id="0">Ахъвшара анхара апны йхъаду нархарата йщаквгылапӀ акытква рпны аспорт атшауацӀыхра адгалра, ауагӀа рызгӀвадара шдрыбагъьуш йаквгӀазшӀытра.</se>
    <se lang="rus" variant_id="1">Главным направлением в работе отдела является создание условий для занятий спортом в сельской местности, популяризация спорта, пропаганда здорового образа жизни.</se>
  </para>
  <para id="95">
    <se lang="aba" variant_id="0">Ауи ауыслагьи нхара ду акӀвшатӀ.</se>
    <se lang="rus" variant_id="1">В этом плане также проведена большая работа.</se>
  </para>
  <para id="96">
    <se lang="aba" variant_id="0">«Алашара» адкӀылара рцхърагӀарала абаза кытква зымгӀва рпынгьи аспорт хъвмарыртаква адыргалтӀ, асекцияква рынхара джвыквылтӀ. </se>
    <se lang="rus" variant_id="1">При содействии АНО «Алашара» во всех абазинских аулах появились спортивные площадки, работают секции общей физической подготовки.</se>
  </para>
  <para id="97">
    <se lang="aba" variant_id="0">ЙдрыхӀазырын интернет йтарцӀатӀ чкӀвынргӀа аспорт тшадыркӀылырныс йаквзыргвышхвауа авидеогӀвыра, ареклама тып дуква рпны йгӀарбапӀ йбергьльу абаза спортсменква ргӀатгараква.</se>
    <se lang="rus" variant_id="1">Был создан и выложен на Интернет-ресурсах мотивационный видеоролик, призывающий заниматься спортом, изготовлены и размещены на больших рекламных щитах баннеры, информирующие о достижениях абазинских спортсменов.</se>
  </para>
  <para id="98">
    <se lang="aba" variant_id="0">Апрофессионал спортгьи гватрадъа йгьгӀанымхатӀ.</se>
    <se lang="rus" variant_id="1">Не остался без внимания и профессиональный спорт.</se>
  </para>
  <para id="99">
    <se lang="aba" variant_id="0">Эгьзакь Мусса ахчала дырцхърагӀан спортсмен щардагӀв йрылшатӀ Россия ауацӀала йгьи адунейла йакӀвшуз анкъвакъвраква йрылалырныс – асквш 2016 аурала аспортсменква мгӀвахвта йрыртӀ сом зыкь 300.</se>
    <se lang="rus" variant_id="1">Многие спортсмены получили возможность участвовать во всероссийских и международных турнирах благодаря помощи М.Х. Экзекова – 300 тысяч рублей было выделено в 2016 году на финансирование поездок на соревнования.</se>
  </para>
  <para id="100">
    <se lang="aba" variant_id="0">Анкъвакъвра дуква рпны айгӀайра гӀатызгакваз аспортсменква «Алашара» адкӀылара кӀьыдата ахча согӀат рырттӀ. </se>
    <se lang="rus" variant_id="1">А победители крупных турниров получили от президента АНО «Алашара» премии.</se>
  </para>
  <para id="101">
    <se lang="aba" variant_id="0">АсогӀат зквшвакваз йрыуапӀ боксла чкӀвынргӀа рквтала Европа ачемпион Цамба Эдгардйгьи хвитра абакӀрала Европа апхъагылара апны чкӀвынргӀа рквтала рызна медаль гӀатызгаз Ныр ИсмагӀиль.</se>
    <se lang="rus" variant_id="1">Такого поощрения удостоились чемпион Европы по боксу среди юношей Эдгард Цамбов и серебряный призер первенства Европы по вольной борьбе среди юношей Исмаил Ниров.</se>
  </para>
  <para id="102">
    <se lang="aba" variant_id="0">Россия ауацӀала афутбол анкъвакъвра «Сахтан топ» апны йапхъахауа агыларта гӀатызгаз Абаза район ахӀвсса гвып спорт фаша шӀыц рзырхвгӀатӀ.</se>
    <se lang="rus" variant_id="1">А футбольная команда девочек «Алашара» Абазинского района, занявшая первое место на Всероссийском турнире «Кожаный мяч», получила новую форму.</se>
  </para>
  <para id="103">
    <se lang="aba" variant_id="0">Чква Расул йакӀвйыршаз анхара йагӀарбагата аспортгьи тшауацӀнахитӀ, щардагӀвгьи ауагӀахъа жвлара уысква джьгарта йгӀарылалитӀ.</se>
    <se lang="rus" variant_id="1">Всего Расул Чуков провел 11 мероприятий, результатом которых стало вовлечение большого количества людей не только в спортивную, но и в общественную жизнь народа Абаза.</se>
  </para>
  <para id="104">
    <se lang="aba" variant_id="0">Ауи ахӀатырла, асквш 2016 агӀарбараквала а-Дуней адкӀылара «Алашара» апны Чква Расул зымгӀва йрагъьу нхагӀвыта йыхьыз гӀархӀватӀ.</se>
    <se lang="rus" variant_id="1">И потому Расул был признан лучшим работником 2016 года в Международном объединении «Алашара».</se>
  </para>
  <para id="105">
    <se lang="aba" variant_id="0">АзгӀвадарахчара</se>
    <se lang="rus" variant_id="1">Медицина и здравоохранение</se>
  </para>
  <para id="106">
    <se lang="aba" variant_id="0">ЙагӀвсыз асквш апны акъральыгӀва хабзаква шӀыцрата йрыларцӀаз ашвхӀаусыгӀвала «Алашара» адкӀылара рпрограмма хъада йалаз хачӀвыкӀ гьымхъйатӀ – абаза кытква рпны йынхауа айъазагӀвчва рансимш нхара апны рылшараква штшауацӀырхуаш апшта рдырраква йрыладырхӀарныс ахъазла рапхьара адыргалуашын.</se>
    <se lang="rus" variant_id="1">В прошедшем году из-за новых требований федерального законодательства не удалось осуществить один из основных пунктов программы АНО «Алашара», который предусматривал организацию переобучения врачей общей практики медучреждений абазинских населенных пунктов для повышения их квалификации и увеличения сферы обслуживания.</se>
  </para>
  <para id="107">
    <se lang="aba" variant_id="0">Ауаса ауи апш амаль йгӀаталыз асквш апны йгӀаншарныс ауаштӀ – гвыгъара гӀахӀылазцӀауа Россия а-Президент а-Федерал Айззара йырзищтийыз атшазынархара акӀвпӀ. Путин Владимир йшихӀвазла, Россия апны айъазагӀвчва рдырраква йрылархӀарала апхьара апымшвтуата асквш 2017 аурала йадыргалуаштӀ. АъачӀвагӀагӀвчвагьи дара-дара йгӀалырхуаштӀ апхьара йцарныс ъартахъу.</se>
    <se lang="rus" variant_id="1">Но, вероятно, решение этой задачи станет возможным в новом году – такую надежду дает Послание Президента России Федеральному Собранию, в котором Владимир Путин заявил, что регулярная переподготовка врачей в России будет организована с будущего года, и специалисты сами будут выбирать, где повысить квалификацию.</se>
  </para>
  <para id="108">
    <se lang="aba" variant_id="0">ЙшцалакӀгьи, «Алашара» адкӀылара апрезидент Эгьзакь Мусса ари ауыс рхъйачӀвыта йгӀанижьитӀ, аквымшвараква алдыргата ахабзаква анщаквгылра амщтахь йаквгӀацапахуаштӀ.</se>
    <se lang="rus" variant_id="1">Во всяком случае, президент АНО «Алашара» Мусса Экзеков не снимает эту задачу и готов вернуться к ее реализации после того как в нормативных актах будут урегулированы все препятствующие этому вопросы.</se>
  </para>
  <para id="109">
    <se lang="aba" variant_id="0">Ауаса «АзгӀвадарахчара» хъвшара аунашвахъцӀагӀв ХъныхӀв Исльам йагӀвсыз асквш апны йнапӀква акврышв дгьчӀвамызтӀ.</se>
    <se lang="rus" variant_id="1">Но руководитель отдела «Здравоохранение» Ислам Кнухов и в минувшем году не сидел без дела.</se>
  </para>
  <para id="110">
    <se lang="aba" variant_id="0">Абаза район аквта згӀвадарахьпшырта айъазагӀвчвагьи анахьанат амедицина нхартаква рынхагӀвчвагьи дрыцта акытква щардала дгӀарыкӀвшун, ауат рынхара агӀарбараква шщтӀыцӀуаш, апхъала йаъамыз айъазара квпшыраква шгӀандыршуш дащтан.</se>
    <se lang="rus" variant_id="1">Взаимодействие с Центральной поликлиникой Абазинского района и другими медицинскими учреждениями позволило существенно повысить регулярность и эффективность выездных профилактических осмотров в аулах, наладить оказание ранее не практиковавшихся видов услуг.</se>
  </para>
  <para id="111">
    <se lang="aba" variant_id="0">Исльам йахӀварала, гӀвчымазагӀв хӀатлакӀ райъазара ъатлапӀаз ахъазла ахчала йырцхърагӀатӀ.</se>
    <se lang="rus" variant_id="1">При содействии Ислама двум больным была оказана помощь в проведении дорогостоящего лечения.</se>
  </para>
  <para id="112">
    <se lang="aba" variant_id="0">Абаза район апны «АзгӀвадарахчара апхьарта» ззыбжаз аъамапсымаквала йадыргалтӀ.</se>
    <se lang="rus" variant_id="1">Для «Школы здоровья» в Абазинском районе приобретено необходимое оборудование.</se>
  </para>
  <para id="113">
    <se lang="aba" variant_id="0">АбзазагӀвчва йрыжвуа адзы ацкьара архъвыхра нхара гьашӀасуам, акытква рнышвкъвара тгарала, ррыцкьарала асабшаква акӀвдыршалитӀ.</se>
    <se lang="rus" variant_id="1">Продолжается работа по контролю качества употребляемой населением воды, оказанию помощи в организации субботников по санитарной очистке территорий.</se>
  </para>
  <para id="114">
    <se lang="aba" variant_id="0">Йара йхъвшара уысква шйырхъйумцара ХъныхӀв Исльам анахьанат ахъвшараквагьи йылшауала дырцхърагӀитӀ, араъа ауи сабап ду гӀазгуа анхагӀвчва бзиква дрыуазаджвпӀ.</se>
    <se lang="rus" variant_id="1">Кроме того, Ислам Кнухов участвует в мероприятиях других отделов и считается одним из самых полезных сотрудников офиса.</se>
  </para>
  <para id="115">
    <se lang="aba" variant_id="0">Цри бызшва агӀахчари атшауацӀнарыхри</se>
    <se lang="rus" variant_id="1">Сохранение и развитие родного языка</se>
  </para>
  <para id="116">
    <se lang="aba" variant_id="0">Апхъала апшта, асквш ауацӀа «Алашара» адкӀылара уыс щарда акӀвдыршатӀ абаза бызшва агӀахчара йазынархата.</se>
    <se lang="rus" variant_id="1">Как всегда, много мероприятий «Алашары» было направлено на сохранение абазинского языка.</se>
  </para>
  <para id="117">
    <se lang="aba" variant_id="0">Ауи йазалху ахъвшара хысквша цӀитӀта абаза бызшва арыпхьара адыргалитӀ, апхьара йгӀайуа ауагӀа рпхьадзара рыцӀа-рыцӀа йалахӀитӀ.</se>
    <se lang="rus" variant_id="1">Профильный отдел общественной организации уже три года организует работу кружков абазинского языка при офисе, и количество людей, посещающих эти кружки, постоянно растет.</se>
  </para>
  <para id="118">
    <se lang="aba" variant_id="0">Асквш 2016 агӀан абаза уагӀахъа культури абызшви ртшауацӀыхра йазалхыз агрант йапхъахауата йыршатӀ.</se>
    <se lang="rus" variant_id="1">В 2016 году впервые был разыгран грант на создание детских развивающих материалов для изучения языка и культуры народа Абаза.</se>
  </para>
  <para id="119">
    <se lang="aba" variant_id="0">Агрант згаз абаза бызшвала акомиксква ржурнал агӀацӀщтра знархараз апроект акӀвпӀ.</se>
    <se lang="rus" variant_id="1">Грант выиграл проект по изданию журнала комиксов на абазинском языке.</se>
  </para>
  <para id="120">
    <se lang="aba" variant_id="0">Ауи авторква Агба Инна йгьи АжьиргӀа Тахири Рустами рпроект абзазара йаларыжьхьатӀ, «Джьугьальа» журнал йапхъахауа аномер гӀацӀырщттӀ.</se>
    <se lang="rus" variant_id="1">Его авторы Инна Агба, Тахир и Рустам Аджиевы уже реализовали свой проект, и первый номер журнала «Джьугьальа» увидел свет.</se>
  </para>
  <para id="121">
    <se lang="aba" variant_id="0">Ауи апш гӀацӀщтра абаза бызшвала йапхъахауата адуней йгӀаквылтӀ.</se>
    <se lang="rus" variant_id="1">Это первое издание такого рода на абазинском языке.</se>
  </para>
  <para id="122">
    <se lang="aba" variant_id="0">Йапхъахауата йгӀацӀцӀтӀ абаза саби литературала азкӀкӀра ду (напа 600 йнадзауата).</se>
    <se lang="rus" variant_id="1">Впервые был издан объемный (в 600 страниц) сборник абазинской детской литературы.</se>
  </para>
  <para id="123">
    <se lang="aba" variant_id="0">Ауи дадынхалтӀ йбергьльу апхьахьа, арыпхьагӀв Батал Къасай. Абаза бызшвала арыпхьагӀвчва ауи акнига швабыж йазыбжата йгӀацӀцӀтӀ. </se>
    <se lang="rus" variant_id="1">Он был составлен известным ученым-педагогом Касаем Баталовым и оказался очень востребован учителями абазинского языка.</se>
  </para>
  <para id="124">
    <se lang="aba" variant_id="0">Апхьартаква рыхъазла йапшым ацхърагӀагаква хӀрыхӀазыритӀ, асабиква цри бызшва йамайчуата йшддырдыруаш йаквгӀазшӀызтуа абаннерква зымгӀва йшырбуш апшта йкӀныхӀхӀитӀ.</se>
    <se lang="rus" variant_id="1">Издается наглядный материал для школ, различная плакатная продукция, агитирующая за знание языка, вывешиваются баннеры такого же содержания.</se>
  </para>
  <para id="125">
    <se lang="aba" variant_id="0">Ари ахъвшара апны шӀыцрата йгӀаджвыквылтӀ «Къарча-Черкес» телерадиуакомпания абаза редакции дари йацдрыхӀазыруа атраква рабаркӀыра «ЙхӀшӀамшвакӀва йгьауашым». Атраква йырнархарапӀ абаза йгьи апсыуа фачӀвква рмацӀауыща.</se>
    <se lang="rus" variant_id="1">Среди новшеств отдела – совместный проект с абазинской редакцией телевидения ГТРК «Карачаево-Черкесия» «Секреты вкуса» – цикл передач об абазинской и абхазской кухне.</se>
  </para>
  <para id="126">
    <se lang="aba" variant_id="0">ЙагӀвсыз асквш аурала йдрыхӀазырыз атраква цба йнадзатӀ, сынчӀвагьи ауи ацынхара мгӀвайсуаштӀ.</se>
    <se lang="rus" variant_id="1">В прошлом году вышло 6 передач цикла, и он продолжится в наступившем году.</se>
  </para>
  <para id="127">
    <se lang="aba" variant_id="0">Ахъвшара аунашвахъцӀагӀв Джьандар Мурати ажвлара организацияква руыснкъвгагӀвчви йабаркӀыта апхьартаква рпны цри бызшва йазалху апхьарасахӀатква йшрыладырхӀуш ауыс гӀащтӀырхын йынкъвырцитӀ. </se>
    <se lang="rus" variant_id="1">Руководитель отдела Мурат Джандаров совместно с представителями других национальных общественных организаций предпринимает усилия по увеличению количества учебных часов, отводимых в школах родным языкам.</se>
  </para>
  <para id="128">
    <se lang="aba" variant_id="0">Ареспубликала абгата ари ахачӀвыужвыгьи йгьхъйум, ауаса апхьарта кӀьыдаквакӀ рпны арыпхьара йгӀацылуата бжьара нхара йазалху асахӀатквагьи цри бызшва ауысла йшгӀадрысабапуашла йрыдынхалитӀ.</se>
    <se lang="rus" variant_id="1">Пока на республиканском уровне решить вопрос не удается, но с отдельными школами прорабатывается возможность использования на эти цели часов, предназначенных для кружковой работы.</se>
  </para>
  <para id="129">
    <se lang="aba" variant_id="0">АтгӀачва злащаквгылу амальква</se>
    <se lang="rus" variant_id="1">Семейные ценности</se>
  </para>
  <para id="130">
    <se lang="aba" variant_id="0">Асабиква йанхвыцдзу йгӀашӀарышвта абаза бызшвала рарыпхьара адгалра ркъару аларцӀатӀ «АтгӀачви асабикви» зхьзу ахъвшарагьи.</se>
    <se lang="rus" variant_id="1">Свой вклад в дело улучшения обучения детей абазинскому языку с раннего возраста внес и отдел «Семья и дети».</se>
  </para>
  <para id="131">
    <se lang="aba" variant_id="0">Ауи аунашвахъцӀагӀв ХъныхӀв Елена асабигӀзартаква рпны йызладрыпхьуш ацхърагӀагаква ррыхӀазырра дадынхалтӀ.</se>
    <se lang="rus" variant_id="1">Его руководитель Елена Кнухова курировала работу по созданию методики обучения для детских садов.</se>
  </para>
  <para id="132">
    <se lang="aba" variant_id="0">«Алашара» адкӀылара аметодистква ДзыгӀва Мадина йгьи Агырба Хаджьат зныбыжьла пщбата йахъыхацӀыху асабиква рыхъазла арыпхьара цхърагӀага дрыхӀазыртӀ. Ауат ацхърагӀагаква дрыбагъьатӀ арыпхьагӀвчва рдырраква йъарыладырхӀауа Къарча-Черкес республика аинститут, арыпхьарали наукали КъарчаЧеркес республика аминистерства йгьи ауат асабигӀзартаква рпны йгӀадрысабапырныс йадрыхвиттӀ.</se>
    <se lang="rus" variant_id="1">По заказу АНО «Алашара» методисты Мадина Дзугова и Хаджат Агирбова разработали методическое пособие для четырех возрастных групп, которое было одобрено Карачаево-Черкесским республиканским институтом повышения квалификации работников образования и рекомендовано Министерством образования и науки КЧР для использования в дошкольных образовательных учреждениях.</se>
  </para>
  <para id="133">
    <se lang="aba" variant_id="0">Черкесск асабигӀзартакӀ апныХъныхӀв Елена лцхърагӀарала асабиква абаза бызшва йадрыпхьауа йалагатӀ.</se>
    <se lang="rus" variant_id="1">В одном из детских садов Черкесска усилиями Елены Кнуховой был создан кружок абазинского языка.</se>
  </para>
  <para id="134">
    <se lang="aba" variant_id="0">Ауи асабигӀзарта йцауа ажвахыгӀв абаза сабичва йрыуата абжьыгӀв абаза бызшвала йъарыдынхалуа агвып йрылапӀ. Асабиква йрыуата апщыгӀв-цыгӀв йапдымрышвтуата йапхьун.</se>
    <se lang="rus" variant_id="1">Из 13 абазинских детей, посещающих садик, на кружок записались 7, регулярно посещали занятия 4-6 детей.</se>
  </para>
  <para id="135">
    <se lang="aba" variant_id="0">Ари анхара хабза щата амата йджвыквылра ахъазла «Алашара» адкӀылара швъата йатахъыз зымгӀва адыргалтӀ, арыпхьагӀв нхашата йыквшвуш йгьи анахьанат акврыдзраквала йацхърагӀатӀ.</se>
    <se lang="rus" variant_id="1">«Алашара» решила все правовые, организационные, методические вопросы, связанные с работой кружка, и финансирование его в начальный период.</se>
  </para>
  <para id="136">
    <se lang="aba" variant_id="0">Асабиква рыдынхалра ашӀамсырныс ахъазла анчва-абачва ркъарула йнадырдзахра атахъын, ауаса ауат ари ауыс йазыхӀазырымкӀва йгӀацӀцӀтӀ. </se>
    <se lang="rus" variant_id="1">Предполагалось, что в дальнейшем родители возьмут на себя обеспечение работы кружка, но, к сожалению, они к этому оказались не готовы.</se>
  </para>
  <para id="137">
    <se lang="aba" variant_id="0">ЙгӀалкӀгӀара атахъу ари акӀвпӀ – арыпхьара агӀарбараква шгвымхамыз, асабиквагьи абаза бызшвала рдырраква рыцӀа йшрылахӀаз.</se>
    <se lang="rus" variant_id="1">Хотя эффект для детей был очевиден: те, кто посещал кружок, существенно улучшили знание языка.</se>
  </para>
  <para id="138">
    <se lang="aba" variant_id="0">«АтгӀачви асабикви» хъвшара агӀаджвыквцӀарала абаза кытква рапхьартаква рпны атренингква акӀвшауа йалагатӀ. Ари анхара йгӀадзынгылуа чкӀвынргӀа рхӀаль-шан асайра йацхърагӀун, ауат абаргвыракви архъвыхракви йырчвымшвауата, ауыс апны гвыпла йзацӀагылуата, анхара апынгьи ачважвара апынгьи рхъагвы аквыта йшгӀадзынгылуаш йазынархан.</se>
    <se lang="rus" variant_id="1">По инициативе отдела «Семья и дети» в школах абазинских аулов начали проводиться тренинги, направленные на формирование ценностносмыслового и личностного самоопределения школьников, их мотивации, уверенности в себе, на развитие ораторского искусства, на командообразование.</se>
  </para>
  <para id="139">
    <se lang="aba" variant_id="0">Здырраква цӀолу абжьагӀвчва, Россия абжьагӀвчва рассоциация йалу КӀвыждза Зарема йгьи Россия ауацӀала йакӀвшауа айззара «Селигер», Лагъь КӀавкӀаз аштаквала йакӀвшауа айззара «Машук» йрылаз, акъыльпшгӀарала аклуб «Ажваква рхъвмарра» унашва ахъызцӀауа ДзыгӀва Амиран Псыжв кыт йапхъахауа агимназия йгьи Къвбина кыт апхьарта рпны йакӀвдыршаз атренингква рбзирала чкӀвынргӀа гвыбзыгъара щарда рылархӀватӀ, абзазара апны йрыхъвуш адырраква райдзатӀ.</se>
    <se lang="rus" variant_id="1">Учащиеся гимназии No 1 аула Псыж и Кубинской средней школы после нескольких занятий, проведенных международным тренером дополнительного образования, членом Ассоциации российских тренеров Заремой Кужевой и участником образовательных программ всероссийского форума «Селигер» и Северо-Кавказского форума «Машук», руководителем дискуссионно-интеллектуального клуба «Игра слов» Амираном Дзуговым, получили определенные знания, которые пригодятся им в жизни.</se>
  </para>
  <para id="140">
    <se lang="aba" variant_id="0">ЧкӀвынргӀа рыдынхалра йгьи ауат рыжвлара мгӀвайсра</se>
    <se lang="rus" variant_id="1">Молодежь и волонтерское движение</se>
  </para>
  <para id="141">
    <se lang="aba" variant_id="0">ХӀшхъвыцуала, зтахъырала «Алашара» адкӀылара агвыпйхӀыцынхауа, йхӀырхъйауа ауысква зкъару рылазцӀауа чкӀвынргӀа йрыларкӀуа адырраквагьи гьчӀыдахушым, апхъахьылагьи йгӀарыхъвахуаштӀ.</se>
    <se lang="rus" variant_id="1">Не лишними, мы уверены, будут и те навыки, которые сотрудничающие с нами молодые люди приобретают, участвуя в подготовке и проведении мероприятий «Алашары».</se>
  </para>
  <para id="142">
    <se lang="aba" variant_id="0">Ауат ачкӀвынчви ахӀвсси хӀынхагӀвчва гвып йрылахӀпхьадзитӀ.</se>
    <se lang="rus" variant_id="1">Добровольные помощники – это тоже члены нашей команды.</se>
  </para>
  <para id="143">
    <se lang="aba" variant_id="0">«Алашара» адкӀылара анхара джвыквлищтара араъа тшадыркӀылтӀ хӀуагӀахъа уысква рыхъазла згвы цхӀауа, ажвлара уысква джьгарта йгӀарылалуа чкӀвынчва, хӀвсыса гвыпкӀ.</se>
    <se lang="rus" variant_id="1">За время существования обособленного подразделения в Черкесске вокруг организации сформировалась группа активистов, для которой участие в общественной жизни своего народа стало внутренней потребностью.</se>
  </para>
  <para id="144">
    <se lang="aba" variant_id="0">Ауатдъа хӀынхара йнардзата, дахӀвра амата йщаквымгылырныс ауашын.</se>
    <se lang="rus" variant_id="1">Без них сложно представить успешное функционирование организации.</se>
  </para>
  <para id="145">
    <se lang="aba" variant_id="0">КӀавкӀаз айсра йаладзкваз рхъмаштылра Амш йадахӀвуата йакӀвшуз айззараква радгалра йацхърагӀатӀ ауат йрыуата 26-гӀв, абаза уагӀахъа ркультура Амш акӀвыршара – 30-гӀв, Абаза хъвмарраква ракӀвыршара – 35-гӀв.</se>
    <se lang="rus" variant_id="1">В траурных мероприятиях, приуроченных к Дню памяти жертв Кавказской войны, участвовало 26 наших активистов, в проведении турнира по футболу на Кубок «Алашары» нам помогали 16 человек, Дня культуры народа Абаза – 30, Абазинских игр – 35.</se>
  </para>
  <para id="146">
    <se lang="aba" variant_id="0">ХӀызданхалуа ауысква рырхъйара апныауат ралацӀара швабыж йауацӀыхпӀ, йдупӀ. </se>
    <se lang="rus" variant_id="1"> Это – огромное подспорье в организации таких массовых мероприятий.</se>
  </para>
  <para id="147">
    <se lang="aba" variant_id="0">Ауи йгӀалцӀла ачкӀвынчви ахӀвсси рамайчра швабыж хӀазыразпӀ.</se>
    <se lang="rus" variant_id="1">И мы очень благодарны этим парням и девушкам за помощь и поддержку.</se>
  </para>
  <para id="148">
    <se lang="aba" variant_id="0">Зтахъырала «Алашара» йырцхърагӀауа чкӀвынргӀа ргвып ргӀаныршара збзиру ГӀап Эльдар йакӀвпӀ, ауи асквш ауацӀа чкӀвынргӀа рыдынхалрала анархара унашва ахъицӀун.</se>
    <se lang="rus" variant_id="1">Формирование команды волонтеров во многом заслуга Эльдара Гапова, отвечавшего за работу с молодежью.</se>
  </para>
  <para id="149">
    <se lang="aba" variant_id="0">Ауи йымщтахь йынхауа йалагаз Уша Расул зынла джьгарта ауыс дадгылтӀ.</se>
    <se lang="rus" variant_id="1">Сменивший его Расул Уша сходу включился в работу.</se>
  </para>
  <para id="150">
    <se lang="aba" variant_id="0">УахьчӀвала ари анхара агӀвынаквагьи тшауацӀырхуа йалагатӀ: чкӀвынргӀа ръадаб-намыс шщтӀыцӀуаш, ракъыльпшгӀара йшалахӀуш, зылшараква цӀолу цхърагӀара шрайдзуш агьиква йырзынархапӀ.</se>
    <se lang="rus" variant_id="1">И она не ограничивается формированием команды активистов, а направлена на содействие развитию молодежи, на ее духовнонравственное воспитание, выявление и поддержку талантов.</se>
  </para>
  <para id="151">
    <se lang="aba" variant_id="0">Ажва гьалам Уша Расул йынхара чӀащыгӀвара, шӀыцра шизалацӀуш. Ауи ауысла йызгӀарысабапуаштӀ Абаза чкӀвынргӀа р-АдкӀылара «Шарпны» апны дъадзанхуз йылайкӀыз аъазарагьи.</se>
    <se lang="rus" variant_id="1">Опыт работы в Союзе абазинской молодежи «Шарпны» несомненно позволит Расулу не только быстро освоиться в своей роли, но и внести новую струю в это направление работы.</se>
  </para>
  <para id="152">
    <se lang="aba" variant_id="0">А-Дуней адкӀылара анхара шабгу йгӀаквчважвауа агӀвыраква гӀарыквшвитӀ асайт alashara.org, агазет «Алашара», йгӀарбапӀ аканал YouTube апны, ауат йгӀарыквчважвалитӀ ареспублика йгьи акъральыгӀва информация нхартаква ржурналистква.</se>
    <se lang="rus" variant_id="1">Вся деятельность Международного объединения находит отражение в публикациях на сайте alashara.org, в газете «Алашара», на канале YouTube, в региональных и федеральных СМИ.</se>
  </para>
  <para id="153">
    <se lang="aba" variant_id="0">ЙагӀвсыз асквш ауацӀа «Алашара» адкӀылара ркъарула йгӀаныршу амальквала апхьагӀвчва йгьи апшыгӀвчва тшрыхадыргӀвазарныс рылшатӀ информация гӀвырата 160 раъара, гвацчпа-публицистика гӀвырата 45, анахьанат амальквала – гӀвыра 140 райхӀа.</se>
    <se lang="rus" variant_id="1">За год на собственных информационных ресурсах было размещено около 160 информационных и 45 художественно-публицистических материалов, в печатных и электронных СМИ – около 140.</se>
  </para>
  <para id="154">
    <se lang="aba" variant_id="0">«Алашара» апны аинформация уысква, ахабарргара нхара гватра ду азалхпӀ, йшпакӀву ухӀварыквын ауат амальквала ауагӀа йддырдыритӀ нхарата йакӀвшауа, ауи анхара нархара хъадата йаму, хачӀвыта йархъйауа.</se>
    <se lang="rus" variant_id="1">Информационному сопровождению деятельности в «Алашаре» уделяется особое внимание, ибо оно позволяет населению узнавать о том, что делается, и главное – для чего это делается.</se>
  </para>
  <para id="155">
    <se lang="aba" variant_id="0">Арат ауысква джьгарта йрыдынхалитӀ ажурналистква Квициниа Инна, ЧкӀала Георгий, апиар-технолог ДзыгӀва Амиран.</se>
    <se lang="rus" variant_id="1">И журналисты Инна Квициния, Георгий Чекалов, PR-технолог Амиран Дзугов нацелены на выполнение этой задачи.</se>
  </para>
  <para id="156">
    <se lang="aba" variant_id="0">– АжвакӀта йухӀвушызтын, асквш 2016 нхарала йырчвын, уыс щарда дахӀврала йхӀзырхъйатӀ.</se>
    <se lang="rus" variant_id="1">– В целом 2016 год был насыщенным, работы было много и выполнена она была вполне успешно.</se>
  </para>
  <para id="157">
    <se lang="aba" variant_id="0">Асквш ауацӀа нхарата йхӀзакӀвыршаз дазыразпӀ Мусса ХӀабальа йпа, – араса хӀынхара агӀарбараква дрыцӀачӀвагъвахтӀ Черкесск апны йаныргӀалу «Алашара» адкӀылара анхарта аунашвачпагӀв Мыхц Рамазан.</se>
    <se lang="rus" variant_id="1">Во всяком случае, Мусса Хабалевич остался доволен ею, – подводит общий итог руководитель офиса «Алашары» в Черкесске Рамазан Мхце.</se>
  </para>
</body>
</html>
