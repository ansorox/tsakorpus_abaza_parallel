<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Апсны Республика а-Президент Хаджимба Рауль далырхищтара сынчӏва апрель мыз ацӏыхъва йапхъахауата Къарча-Черкес апны дсасытӏ, анйараква акӏвйыршатӏ. Анйараква йрылан Ауагӏа Айззара адепутатква, а-Правительства, ареспублика ажвлара уыснкъвгагӏвчва.</se>
    <se lang="rus" variant_id="1">В рамках первого официального визита в Карачаево-Черкесию в качестве президента республики Абхазия, состоявшегося в конце апреля, Рауль Хаджимба провел ряд встреч, в том числе с депутатами Народного собрания, членами правительства и общественностью республики.</se>
  </para>
  <para id="1">
    <se lang="aba" variant_id="0">Къарча-Черкес апны Апсны а-Президент йсасра апрограмма злагӏалагаз ареспублика а-Хъада Темрезов Рашиди йари ранйара акӏвпӏ.</se>
    <se lang="rus" variant_id="1">Программа его пребывания была открыта официальной двухсторонней встречей с главой республики Рашидом Темрезовым.</se>
  </para>
  <para id="2">
    <se lang="aba" variant_id="0">Уадыргӏвана Темрезов Рашиди Хаджимба Раульи Къарча-Черкес апарламентарийква, а-Правительства йгьи ажвлара уыснкъвгагӏвчва йрынйатӏ.</se>
    <se lang="rus" variant_id="1">Затем состоялась встреча Рашида Темрезова и Рауля Хаджимба с парламентариями Карачаево-Черкесии, членами правительства и представителями общественных организаций.</se>
  </para>
  <para id="3">
    <se lang="aba" variant_id="0">Анйара гӏахъитӏуата Темрезов Рашид ари агӏаншара Къарча-Черкес ахъазла амагӏны шдуу гӏаликӏгӏатӏ, ареспублика ауагӏахъаква рыхьызла Апсны а-Президент дйайхӏвахӏвтӏ.</se>
    <se lang="rus" variant_id="1">Открывая ее, Рашид Темрезов отметил, что это событие — знаменательное для Карачаево-Черкесии, и от имени многонационального народа республики поприветствовал президента Абхазии.</se>
  </para>
  <para id="4">
    <se lang="aba" variant_id="0">«Кӏавкӏаз щхъа агӏвхъатакӏла йбзазауа ауагӏахъаква рацӏагылра йызнымкӏва абзазагӏвчва гӏанахчун.</se>
    <se lang="rus" variant_id="1">«В разные годы взаимовыручка спасала многих людей по обе стороны Кавказского хребта.</se>
  </para>
  <para id="5">
    <se lang="aba" variant_id="0">Зтахъырала йнайта айсра йпшцӏалыз Къарча-Черкес абзазагӏвчва хӏхъа рыладупӏ.</se>
    <se lang="rus" variant_id="1">Карачаево-Черкесия гордится нашими земляками-добровольцами, представлявшими многонациональный народ нашей республики в годы военных действий.</se>
  </para>
  <para id="6">
    <se lang="aba" variant_id="0">Уахьчӏвала Апсны Республика зхъа йахвиту къральыгӏва кӏьыдапӏ, адуней хвитнагӏаква рымапӏ. Россия Федерация йгьи Апсны Республика хъарата йпшуа нархара щардала йалу рацынхара джвыквырцӏатӏ», — йхӏватӏ Темрезов Рашид.</se>
    <se lang="rus" variant_id="1">Сегодня республика Абхазия — независимое и суверенное государство, является субъектом международного права и стратегическим партнером Российской Федерации», — отметил Рашид Темрезов.</se>
  </para>
  <para id="7">
    <se lang="aba" variant_id="0">Хаджимба Рауль йгӏайра гвышхвара дута йшалуа, апхъала ацынхара ауысла йлырхыз ашвъаква уыс бзи щардала йшгӏадыршӏыцхуаш гӏаликӏгӏауата ауи йажва найырдзахтӏ.</se>
    <se lang="rus" variant_id="1">Также он добавил, что визит Рауля Хаджимба «придаст хороший импульс взаимоотношениям и наполнит новым содержанием принятые ранее документы о сотрудничестве».</se>
  </para>
  <para id="8">
    <se lang="aba" variant_id="0">Апсны а-Президент йгӏайззакваз зымгӏва тшырзынайырхауата дхӏвахӏвтӏ, Апсны йгьи Къарча-Черкес райгвара шбагъьу гӏаликӏгӏатӏ.</se>
    <se lang="rus" variant_id="1">В свою очередь президент Абхазии поблагодарил всех присутствующих и подчеркнул, что Абхазия и Карачаево-Черкесия тесно взаимосвязаны, </se>
  </para>
  <para id="9">
    <se lang="aba" variant_id="0">Кӏавкӏаз ащхъа агӏвреспубликакӏ руагӏахъаква агӏвыршауата йгьипхьадзум, ащхъаква ракӏвпӏ ауагӏахъаква адызкӏылуа.</se>
    <se lang="rus" variant_id="1">и хотя многие считают, что вершины Кавказского хребта разделяют народы, населяющие две республики, горы их, напротив, объединяют.</se>
  </para>
  <para id="10">
    <se lang="aba" variant_id="0">«Ауи ауысла йшвапха бзипӏ асквшква 1992–1993 рагӏан йакӏвшаз айсра.</se>
    <se lang="rus" variant_id="1">«Одним из ярчайших примеров является война 1992–1993 годов.</se>
  </para>
  <para id="11">
    <se lang="aba" variant_id="0">Айсра апхъалагьи, айсра агӏангьи, ауи амщтахьгьи Лагъь Кӏавкӏаз ауагӏахъакви апсуакви рбжьара йщаквгылыз айгвара акӏвпӏ Апсны гӏазхчаз.</se>
    <se lang="rus" variant_id="1">Те отношения, которые складывались с народами Северного Кавказа перед войной, в период войны, после войны, дали возможность Абхазии сохраниться.</se>
  </para>
  <para id="12">
    <se lang="aba" variant_id="0">Хӏара бзита йыгӏдырхитӏ Россия абзазагӏвчва рыхъазла й-90-хауа асквшква швабыж йшбаргвыз, уадыргӏванагьи айсра анакӏвшуз апсуаква рыуа щардагӏвы араъа хъацӏакӏырта раутӏ», — йхӏвитӏ Апсны а-Президент.</se>
    <se lang="rus" variant_id="1">Мы все помним, какими трудными для всего Российского государства были 90-е годы, но здесь нашли приют многие наши люди в период войны», — сказал президент Абхазии.</se>
  </para>
  <para id="13">
    <se lang="aba" variant_id="0">Ахъахчара ауысла Хаджимба Рауль араса йхӏватӏ:</se>
    <se lang="rus" variant_id="1">Касаясь вопросов безопасности, Рауль Хаджимба отметил:</se>
  </para>
  <para id="14">
    <se lang="aba" variant_id="0">«Россия йгьи Апсны ангӏалра мачв ацӏарцӏищтара хӏазазаъащаква шщаквгылуала, хӏкъраль ахъахчара уысква шхъйуш хӏащтапӏ. Ауат ауысква Россия ахъахчара арыбагъьарагьи йацхърыгӏитӏ.</se>
    <se lang="rus" variant_id="1">«После подписания договора с Россией мы выстраиваем отношения, связанные с проблемами безопасного существования самой Абхазии, а это и безопасность России.</se>
  </para>
  <para id="15">
    <se lang="aba" variant_id="0">Адуней злалу агӏаншараква йшгӏадырбауала, аквымшвара, апшӏагылра щардапӏ.</se>
    <se lang="rus" variant_id="1">Те глобальные процессы, которые сегодня происходят, свидетельствуют о том, что мир противоречив.</se>
  </para>
  <para id="16">
    <se lang="aba" variant_id="0">Апсны, ага йкъральыгӏва чкӏвынызтынгьи, Россия хӏадзхъагылата хӏымгӏвайсырныс лшара хӏымапӏ, ахъахчара ауысква шауацӏыхӏхуаш, ауи ауысла апхъала хӏышчӏвырхъуш хӏащтапӏ».</se>
    <se lang="rus" variant_id="1">Несмотря на то что Абхазия — небольшое государство, у нас есть возможность стоять рядом с Россией, создавать условия, которые нам вместе позволят обезопасить свое будущее».</se>
  </para>
  <para id="17">
    <se lang="aba" variant_id="0">Уадыргӏвана Апсны а-Президент азцӏгӏараква джьауап риттӏ.</se>
    <se lang="rus" variant_id="1">Далее президент Абхазии ответил на вопросы присутствовавших.</se>
  </para>
  <para id="18">
    <se lang="aba" variant_id="0">Араъа йгӏащтӏыцӏтӏ Апсны апны ахӏаракьатчпара атшауацӏыхра, азгӏвадарахчара ауысква, туризм йгьи акытмлыкврхӏара ртшауацӏыхра, апсуа чкӏвынргӏа Къарча-Черкес йхӏаракӏу апхьартаква рпны йарыпхьара, датшагьи.</se>
    <se lang="rus" variant_id="1">Были затронуты такие темы, как развитие малого и среднего бизнеса в Абхазии, аграрного сектора и туристической сферы, а также вопросы здравоохранения, обучения абхазской молодежи в вузах Карачаево-Черкесии и другие.</se>
  </para>
  <para id="19">
    <se lang="aba" variant_id="0">Апсны а-Президент агӏвреспубликакӏгьи ргӏальаматраква злаквшвауа шщарду гӏаликӏгӏатӏ, ауат анархараквала ацынхара дшазыхӏазыру йхӏватӏ.</se>
    <se lang="rus" variant_id="1">Президент Абхазии подчеркнул, что у двух республик много точек соприкосновения, и выразил готовность проведения совместной работы в обозначенных сферах.</se>
  </para>
  <para id="20">
    <se lang="aba" variant_id="0">Хъатакӏла йгьгӏанымхатӏ агӏвреспубликакӏгьи апызщылуа амгӏва уыхвара ауысгьи.</se>
    <se lang="rus" variant_id="1">Не осталось без внимания и транспортное сообщение между двумя республиками.</se>
  </para>
  <para id="21">
    <se lang="aba" variant_id="0">«Черкесск — Согъвым» мгӏва ауыхвара аунашва щарда цӏуата ауатыкв йтапӏ, ауаса апхъала йынхуз Апсны аунашвчпагӏвчва ауыс йгьацрымкӏтӏ.</se>
    <se lang="rus" variant_id="1">Идея строительства дороги Черкесск—Сухум обсуждается давно, однако при прежнем руководстве Абхазии проект был заморожен.</se>
  </para>
  <para id="22">
    <se lang="aba" variant_id="0">Хаджимба Рауль экономикала Апсны йгьи Къарча-Черкес рацынхара атшауацӏыхра йахъвуш амгӏва ауыхвара йшацикӏуа йхӏватӏ.</se>
    <se lang="rus" variant_id="1">Рауль Хаджимба высказал заинтересованность в строительстве дороги, которая позволила бы воплотить в жизнь экономические возможности и Абхазии, и Карачаево-Черкесии.</se>
  </para>
  <para id="23">
    <se lang="aba" variant_id="0">«Хӏара Россия а-Президент тшизынахӏырхауата ари ауыс ахъгалраква хӏрылачважватӏ, хӏгӏаджвыквцӏара йацыркӏтӏ.</se>
    <se lang="rus" variant_id="1">«Мы обращались к президенту России и говорили о возможностях, которые можно будет реализовать, предложения эти поддерживаются.</se>
  </para>
  <para id="24">
    <se lang="aba" variant_id="0">Апхъала ауи ауысла мачвы зцӏарцӏаз а-Меморандумгьи аъапӏ, ауи гӏаршӏыцхта абзазара йалажьрала йапхъахауа ачӏвырхъаква чпара атахъыпӏ», — йхӏватӏ Апсны а-Президент йажва далгауата.</se>
    <se lang="rus" variant_id="1">Есть ранее подписанный меморандум по этой теме, его следует обновить и начать первые шаги по реализации данного проекта», — заключил президент Абхазии.</se>
  </para>
  <para id="25">
    <se lang="aba" variant_id="0">Йара ари атшын Хаджимба Рауль Темрезов Рашидгьи дйыцта Абаза район йаланакӏуа Псыжв кыт апны даъан.</se>
    <se lang="rus" variant_id="1">В этот же день Рауль Хаджимба вместе с Рашидом Темрезовым посетили аул Псыж Абазинского района КЧР.</se>
  </para>
  <para id="26">
    <se lang="aba" variant_id="0">Асасчва, йшацӏасу апшта, джькӏахбастала йгӏарпыралтӏ, уадыргӏвана акыт анхартаква йгӏарыкӏвшатӏ: асквш 2011 агӏан йгӏахъыртӏыз аспорт-культура квта арайон апны рыцӏа йпхатшу анхартаква йрыуапӏ.</se>
    <se lang="rus" variant_id="1">После того как гостей по традиции встретили национальными блюдами и музыкой, были осмотрены объекты социальной инфраструктуры. В частности, спортивно-культурный центр, который был сдан в 2011 году и на сегодняшний день является одним из крупнейших объектов в районе.</se>
  </para>
  <para id="27">
    <se lang="aba" variant_id="0">Аквта апны йапшым аспорт квпшыраквала саби 150-гӏв раъара зынла уацрыдынхал йауитӏ.</se>
    <se lang="rus" variant_id="1">Разными видами спорта в нем могут одновременно заниматься до 150 детей.</se>
  </para>
  <para id="28">
    <se lang="aba" variant_id="0">Асквш 2013 агӏан аквта йаланакӏуата йгӏвбахауа атдзы дыргылтӏ, араъагьи уахьчӏвала аспорт квпшыраква ртшауацӏыхра, акультура уысква рырхъйара йазыхӏазырта йынхитӏ.</se>
    <se lang="rus" variant_id="1">Кроме того, в 2013 году был сдан второй корпус центра, где были обеспечены условия для занятий различными видами спорта и проведения культурно-массовых мероприятий.</se>
  </para>
  <para id="29">
    <se lang="aba" variant_id="0">Уыс кӏьыдата йгӏащтӏырхтӏ Абаза район апны асабигӏзартаква руыхвара.</se>
    <se lang="rus" variant_id="1">Отдельной темой разговора стало строительство в Абазинском районе детских садов.</se>
  </para>
  <para id="30">
    <se lang="aba" variant_id="0">Сквшквакӏ рапхъала Псыжв апны саби 75-гӏв зыгӏвнашвауа сабигӏзарта гӏахъыртӏытӏ.</se>
    <se lang="rus" variant_id="1">Несколько лет назад в Псыже было открыто дошкольное учреждение на 75 мест, но этого для ликвидации очереди дошкольников оказалось недостаточно. </se>
  </para>
  <para id="31">
    <se lang="aba" variant_id="0">Ужвы квадрат метр 2000 райхӏа йнадзауа атдзы руыхвитӏ, араъа саби 200-гӏв райхӏа гӏвнашвуштӏ.</se>
    <se lang="rus" variant_id="1"> Сейчас активно ведется строительство современного здания площадью более 2000 квадратных метров, которое смогут посещать более 200 малышей.</se>
  </para>
  <para id="32">
    <se lang="aba" variant_id="0">Датшагьи Апсны а-Президент Къарапагва апны апхьарта йапщылата сабигӏзарта шыруыхвауа ахабар йархӏвтӏ.</se>
    <se lang="rus" variant_id="1">Также президенту Абхазии рассказали о том, что в ауле Кара-Паго реализуется проект «Школа плюс детский сад».</se>
  </para>
  <para id="33">
    <se lang="aba" variant_id="0">Арайон анахьанат акытква рпынгьи йапшым асоциал программаква абзазара йаларыжьуата аспорт йазынарху ауыхвараква шакӏвшауа йалачважватӏ.</se>
    <se lang="rus" variant_id="1">В других населенных пунктах района также активно ведется строительство спортивных объектов в рамках различных программ. </se>
  </para>
  <para id="34">
    <se lang="aba" variant_id="0">Хаджимба Рауль хӏреспублика апны йцӏыхъвахауа асквшква руацӏа псахра бзи щарда шгӏаншаз гӏаликӏгӏатӏ.</se>
    <se lang="rus" variant_id="1">Рауль Хаджимба отметил позитивные изменения, которые произошли в республике за последние годы.</se>
  </para>
  <para id="35">
    <se lang="aba" variant_id="0">Апсны а-Президент хӏреспублика йауата зтахъырала Апсны айсра йпшцӏалыз ачкӏвынчва рыжвлара йалакву дрынйатӏ.</se>
    <se lang="rus" variant_id="1">В рамках визита в Карачаево-Черкесию президент Абхазии встретился с членами общественной организации «Союз абхазских добровольцев».</se>
  </para>
  <para id="36">
    <se lang="aba" variant_id="0">«Апсны йгьи Россия Федерация райгвара, рацынхара, райщчвара арыбагъьара йазынархапӏ хӏара хӏанйара. Атурых аурала ауи йаквшахӏату ашвапхаква гьмачӏым. Швапха бзита йалтӏ асквшква 1992–1993 руацӏа хӏыла йыцӏсыз агӏаншараква, ауи амщтахь Россия ауагӏахъаквагьи рыцӏагылата апсуа уагӏахъа рхъахвитра гӏархчатӏ.</se>
    <se lang="rus" variant_id="1">Этот визит направлен на укрепление дружбы и сотрудничества между республикой Абхазия и Российской Федерацией, исторически заложенных братских отношений, в том числе в ходе событий 1992–1993 годов, когда абхазский народ, в том числе и при поддержке народов России, отстоял свою независимость.</se>
  </para>
  <para id="37">
    <se lang="aba" variant_id="0">Апсны Абашта айсра анакӏвшуз Къарча-Черкес йауата чкӏвынчва 150-гӏв райхӏа ртахъырала йцан йайсытӏ, ауат йрыуата 13-гӏв рщытӏ, 29-гӏвы хвырта гӏарнылтӏ», — йхӏватӏ анйара апны Къарча-Черкес ахъада Темрезов Рашид.</se>
    <se lang="rus" variant_id="1">«За весь период Отечественной войны в Абхазии более 150 добровольцев — представителей разных национальностей, проживающих в Карачаево-Черкесии, — принимали участие в боевых действиях, из них 13 человек погибли и 29 получили ранения», — отметил на встрече глава КЧР Рашид Темрезов.</se>
  </para>
  <para id="38">
    <se lang="aba" variant_id="0">Хӏышта ахъада йатагӏайрахахтӏ фыррата, хъацӏарата йгӏадырбаз йаквшахӏатхауата Къарча-Черкес абзазагӏвчва йрыуата гӏвыджь «Апсны а-Фыр» чӏахӏныгӏва хьзы шгӏарквнадыргаз, 26-гӏв Апсны акъральыгӏва ртшхъвага «Лиуан йорден», 21-джв «Ахъацӏара ахъазла» медаль шгӏарыртыз.</se>
    <se lang="rus" variant_id="1">Глава региона напомнил, что за мужество, героизм и самоотверженность двоим уроженцам КЧР присвоено звание «Герой Абхазии», одному из них посмертно. Также 26 человек получили государственную награду Абхазии — орден Леона, 21 боец — медаль «За отвагу».</se>
  </para>
  <para id="39">
    <se lang="aba" variant_id="0">Анйара йалаз зымгӏвагьи дакъикъакӏ ауацӏа йдзыргӏвуата ауи айсра йаладзыз ачкӏвынчва рджьабатӏ.</se>
    <se lang="rus" variant_id="1">Присутствующие на мероприятии почтили минутой молчания всех погибших на этой войне.</se>
  </para>
  <para id="40">
    <se lang="aba" variant_id="0">«Хӏара хӏащтаныкъвара атшауацӏыхра, хӏайщчвара арыбагъьара Апсны ахъазла магӏны ду амапӏ.</se>
    <se lang="rus" variant_id="1">«Начало активных взаимоотношений, начало восстановлений наших братских отношений важно в первую очередь для самой Абхазии.</se>
  </para>
  <para id="41">
    <se lang="aba" variant_id="0">Ауи ащтаныкъвара абзирала хӏгӏащаквхатӏ, айсра апны айгӏайра гӏатыгӏгатӏ.</se>
    <se lang="rus" variant_id="1">Мы хотим этих отношений, они позволили нам выжить, победить в войне.</se>
  </para>
  <para id="42">
    <se lang="aba" variant_id="0">Хӏара йазалху ангӏалра мачвы ацӏахӏцӏатӏ.</se>
    <se lang="rus" variant_id="1">Мы подписали соответствующий договор, который для нас очень важен.</se>
  </para>
  <para id="43">
    <se lang="aba" variant_id="0">Россия цхърагӏара гӏахӏнарайдзитӏ. Хӏара хӏыхъазла ауи амагӏны швабыж йдупӏ, ауаса хӏаргьи йхӏыщтаныкъварныс зтахъу акъральква хӏрабадырра, хӏрыщтаныкъвара атахъыпӏ, — йгӏаликӏгӏатӏ Апсны а-Президент.</se>
    <se lang="rus" variant_id="1">Россия нам помогает, для нас это очень важно, но и мы должны научиться наращивать отношения со всеми, кто хочет с нами дружить, — подчеркнул президент Абхазии.</se>
  </para>
  <para id="44">
    <se lang="aba" variant_id="0">— Швабыж йбаргвыпӏ ажвала йухӏвахырныс асквш 1992 агӏан хӏайщчва гӏахӏцхърагӏарныс йшнайуа ахабар аныгӏдыр хӏчва йтшаз.</se>
    <se lang="rus" variant_id="1">— Трудно передать словами те чувства, которые мы испытали в августе 1992 года, узнав, что нам на помощь идут наши братья.</se>
  </para>
  <para id="45">
    <se lang="aba" variant_id="0">Ауи хӏуагӏахъа гвышхвара ду гӏарыланацӏатӏ, айгӏайра шгӏатыгӏгушла кьангьаш аъахымкӏва хӏкъару швабыж йаланархӏатӏ.</se>
    <se lang="rus" variant_id="1">Это подняло моральный дух нашего народа, укрепило уверенность в победе.</se>
  </para>
  <para id="46">
    <se lang="aba" variant_id="0">Апсуа уагӏахъа рапхъагылагӏв Ардзынба В.Г. йгӏачважвараква рпны йызнымкӏва йгӏаликӏгӏун чкӏвынргӏа ртахъыра мгӏвайсра амагӏны.</se>
    <se lang="rus" variant_id="1">Значение добровольческого движения не раз отмечал в своих выступлениях национальный лидер Абхазии В. Г. Ардзинба.</se>
  </para>
  <para id="47">
    <se lang="aba" variant_id="0">Апсны абзазагӏвчва хӏ-Псадгьыл йгӏагвыквсыз акӏыгӏвчва йырпшӏагылын ауи гӏархчатӏ, хӏкъральыгӏвара щаквгылтӏ.</se>
    <se lang="rus" variant_id="1">Народ Абхазии выстоял в справедливой борьбе с оккупантами, посягнувшими на нашу Родину, на государственность Абхазии.</se>
  </para>
  <para id="48">
    <se lang="aba" variant_id="0">Абашта айсра апны Лагъь Кӏавкӏаз йауу хӏайщчва рцхърагӏара гӏахӏмайдзазарквын хӏгьзамайгӏайуашызтӏ».</se>
    <se lang="rus" variant_id="1">В этой священной борьбе мы не смогли бы победить без братской помощи народов Северного Кавказа».</se>
  </para>
  <para id="49">
    <se lang="aba" variant_id="0">Хаджимба Рауль Апсны ахъахвитра йазабакӏуата айсра йалакваз, йаладзкваз ръахӏыльчва, апсуа уагӏахъа аъаща хьанта йанташва цхърагӏара дызрайдзаз къральыгӏва ртшхъвага риттӏ.</se>
    <se lang="rus" variant_id="1">Президент Абхазии вручил государственные награды участникам боевых действий в войне за независимость Абхазии, родственникам погибших, а также тем, кто оказывал помощь братскому народу в тяжелое время.</se>
  </para>
  <para id="50">
    <se lang="aba" variant_id="0">Зхӏагӏарала йапшым «Ахьдз-Апша» орден рквнадыргатӏ Дер Эдуард (дгьабгахым), Хакунов Владимир, Татаршвауа Мухӏарби. «Ахъацӏара ахъазла» медаль рыртатӏ Ли Аслан (дгьабгахым), Егьдза Бащир, Тания Валерий.</se>
    <se lang="rus" variant_id="1">Орденом «Ахьдз апша» разных степеней были награждены Эдуард Дерев (посмертно), Владимир Хакунов, Мухарби Татаршао, а медалью «За отвагу» — Аслан Лиев (посмертно), Башир Экба и Валерий Тания.</se>
  </para>
  <para id="51">
    <se lang="aba" variant_id="0">Анйара апны Хаджимба Раульгьи ртшхъвага йырттӏ.</se>
    <se lang="rus" variant_id="1">В рамках этой встречи Рауль Хаджимба тоже получил награду.</se>
  </para>
  <para id="52">
    <se lang="aba" variant_id="0">Россияла ажвлара организация «Айсыгӏвчва райщчвара» йаланакӏуа Къарча-Черкес республика ахъвшара а-Совет ащаквыргылрала, Россия йгьи Апсны руагӏахъаква райгвара арыбагъьара апны йалацӏара, Апсны Абашта айсра зтахъырала йалалта йайсыз ачкӏвынчва цхърагӏара ъадирайдзауа гӏапхьадзахауата, йазалху йгӏатгараква хвы рыквырцӏауата Хаджимба Рауль «За ратную доблесть» медаль йквнадыргатӏ.</se>
    <se lang="rus" variant_id="1">Единогласным решением совета Карачаево-Черкесского республиканского отделения Всероссийской общественной организации ветеранов «Боевое братство» за особые заслуги в укреплении братских отношений между народами России и Абхазии, за поддержку добровольцев, участвовавших в Отечественной войне народа Абхазии 1992–1993 годов, он был награжден медалью «За ратную доблесть».</se>
  </para>
  <para id="53">
    <se lang="aba" variant_id="0">Хаджимба Рауль Къарча-Черкес апны атуризм штшауацӏнахуагьи тшахайыргӏвазаныс дахадзатӏ.</se>
    <se lang="rus" variant_id="1">В рамках визита Рауль Хаджимба успел осмотреть и объекты туристической инфраструктуры Карачаево-Черкесии.</se>
  </para>
  <para id="54">
    <se lang="aba" variant_id="0">«Архыз» курорт йапхъахауа акомплекс ауатыкв апны хӏреспублика а-Хъада Темрезов Рашид ари акурорт ауыхвара шымгӏвайсуа далачважватӏ. Аканат мгӏва йапхъахауа ащъа асквш 2011 август а 29 атшын йдыргылтӏ, ужвы ауи нхауа йалагахьатӏ, Россия аштаква йгӏартыцӏын гӏамтакӏ ауацӏа уагӏа 100000-гӏв тшпсырщаныс рылшатӏ, ауаса абгата ауи ауыхвараква зымгӏва анхӏазырхуш асквш 2020 агӏан акӏвпӏ.</se>
    <se lang="rus" variant_id="1">На площадке первого пускового комплекса курорта «Архыз» глава республики Рашид Темрезов рассказал гостям об этапной реализации проекта, о том, что закладка первой опоры первой канатной дороги курорта произошла 29 августа 2011 года. И хотя сегодня это уже реально работающий пусковой комплекс, где за сезон отдохнули около 100 тысяч жителей различных регионов России, выход на полную проектную мощность запланирован на 2020 год.</se>
  </para>
  <para id="55">
    <se lang="aba" variant_id="0">Апсны а-Президент Къарча-Черкес апны акурортква руыс анадзара шхӏагӏу гӏаликӏгӏатӏ.</se>
    <se lang="rus" variant_id="1">Президент Абхазии отметил высокий уровень развития курортной сферы в Карачаево-Черкесии.</se>
  </para>
  <para id="56">
    <se lang="aba" variant_id="0">«Абари апш швапха бзи хӏреспублика апынгьи йгӏаншушта сгвыгъитӏ, уадыргӏвана Апсны апынгьи араъа апшта йпшдзахуштӏ.</se>
    <se lang="rus" variant_id="1">«Надеюсь, этот опыт будет и у нас освоен, и мы сделаем Абхазию такой же красивой.</se>
  </para>
  <para id="57">
    <se lang="aba" variant_id="0">Апсны алшараква щардапӏ, амшынгьи ащхъаквагьи аргваныпӏ.</se>
    <se lang="rus" variant_id="1">В Абхазии достаточное количество возможностей — рядом и море, и горы.</se>
  </para>
  <para id="58">
    <se lang="aba" variant_id="0">Ахча азалхра, ауысква йшатахъу апш йадгалра атахъыпӏ.</se>
    <se lang="rus" variant_id="1">Просто нужно соответствующее прилежание и возможности финансового порядка.</se>
  </para>
  <para id="59">
    <se lang="aba" variant_id="0">Сшгвыгъауала, Апсны ахъазла згвы цхӏауа рцхърагӏарала ауи хӏылшуштӏ, Къарча-Черкес акӏвпӏта хӏащтаныкъвара рыцӏа-рыцӏа йбагъьахитӏ», — йхӏватӏ Апсны а-Президент.</se>
    <se lang="rus" variant_id="1">Надеюсь, что мы реализуем это вместе с теми, кто с нами хочет дружить, тем более с Карачаево-Черкесией у нас самые близкие отношения», — сказал президент Абхазии.</se>
  </para>
  <para id="60">
    <se lang="aba" variant_id="0">Ауи ажванахъа йацикӏтӏ Къарча-Черкес а-Хъада Темрезов Рашидгьи: агӏвреспубликакӏгьи зымгӏвалагьи йацацхърагӏауа тшауацӏырхуаштӏ.</se>
    <se lang="rus" variant_id="1">В свою очередь, глава КЧР Рашид Темрезов подчеркнул, что точки роста двух республик будут максимально задействованы.</se>
  </para>
  <para id="61">
    <se lang="aba" variant_id="0">«Щарда мцӏуата Россия Федерация йгьи Апсны Республика йапшым анархараквала йшацынхушла ангӏалра мачвы ацӏарцӏатӏ.</se>
    <se lang="rus" variant_id="1">«Недавно между Российской Федерацией и Абхазией был заключен договор, затрагивающий разные пункты взаимодействия.</se>
  </para>
  <para id="62">
    <se lang="aba" variant_id="0">Хӏара рыцӏа йаргвану хӏгвла штапӏ, хӏуагӏахъаква айщчвапӏ, хӏащтаныкъвара атурых дупӏ, хӏызлацынхуш ауысква щаквхӏыргылхьатӏ, ауат хӏырхъйаныс ахъазла йхӏылшауа абгата йгӏахӏрысабапуаштӏ.</se>
    <se lang="rus" variant_id="1">Мы же, будучи наиближайшими соседями и братскими народами с большой историей взаимоотношений, уже определили реперные точки и будем использовать их максимально.</se>
  </para>
  <para id="63">
    <se lang="aba" variant_id="0">Ажва гьалам, нархара хъадата йаъазлуш акытлмылкврхӏари атуризми ракӏвпӏ», — йхӏватӏ ареспублика а-Хъада.</se>
    <se lang="rus" variant_id="1">Конечно, основными направлениями станут агропромышленный комплекс и туристическая сфера», — подчеркнул глава региона.</se>
  </para>
  <para id="64">
    <se lang="aba" variant_id="0">Темрезов Рашид йажва далгауата йара йхъаталагьи Хаджимба Раульгьи апарламентарийкви ажвлара уыснкъвгагӏвчви йанрынйа амщтахь агӏаджвыквцӏараква гӏамта айшысла абзазара йшаларыжьуаш амальква шнарахвыз, йазалху унашва шырчпаз ахабар гӏацицӏахтӏ.</se>
    <se lang="rus" variant_id="1">Также он добавил, что сразу после встречи президента Абхазии с парламентариями и общественностью КЧР он лично, а также Рауль Хаджимба, отдали соответствующие поручения с целью скорейшей реализации намеченных планов.</se>
  </para>
</body>
</html>
