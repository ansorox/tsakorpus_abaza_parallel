<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Йпщбахауа а-Дуней фестиваль «Азъазара а-Дуней аднакӏылитӏ» ауагӏа адгылра Амш йадахӏвуата Сочи апны сынчӏва ноябр а 4 йгӏашӏарышвта а 7-дза йакӏвшатӏ.</se>
    <se lang="rus" variant_id="1">ӏV Международный фестиваль «Искусство объединяет мир», посвященный празднованию Дня народного единства, с большим успехом прошел в олимпийском Сочи с 4 по 7 ноября 2015 года.</se>
  </para>
  <para id="1">
    <se lang="aba" variant_id="0">Афестиваль йгӏадгылтӏ Лагъь Кӏавкӏаз аштаква, Россия Федерация аштакви акъалакви йгӏартыцӏын ршӏыйара гвыпта, ршӏыйагӏвта 40 райхӏа, рныбыжьла хвысквша йгӏашӏарышвта сквшы 25-дза.</se>
    <se lang="rus" variant_id="1">На конкурс приехали более 40 творческих коллективов и солистов в возрастной категории от 5 до 25 лет, среди которых участники из республик Северного Кавказа, коллективы из различных городов и регионов Российской Федерации.</se>
  </para>
  <para id="2">
    <se lang="aba" variant_id="0">Афестиваль адгалагӏвчва хачӏв хъадата рпахь йдыргылквауа йрыуапӏ чкӏвынргӏа рыршӏыйара лшара атшауацӏнарыхра, уыжвгӏанчӏви азъазара апны анархара шӏыцква ауагӏа бзи йдырбара, аршӏыйагӏвчва гврыхваква рыршӏыйара абгата йырзыгӏарбарныс ахъазла амальква рзадгалра, азъазара амальквала акъральква рацынхара цхърагӏара азыгӏаныршара.</se>
    <se lang="rus" variant_id="1">В числе основных задач Сочинского фестиваля — развитие творческого потенциала молодого поколения, популяризация новых направлений в современном искусстве, предоставление возможности творчески одаренным исполнителям проявить свой талант, содействие международному сотрудничеству с помощью искусства.</se>
  </para>
  <para id="3">
    <se lang="aba" variant_id="0">Рыршӏыйара алшараква а-Дуней фестиваль апны йгӏадырбарныс рылшатӏ Апсны йауу а-Къральыгӏва саби гӏахӏвра ансамбль «Абаза».</se>
    <se lang="rus" variant_id="1">Показать свои достижения на Международном фестивале-конкурсе удалось и Государственному детскому хореографическому ансамблю «Абаза» из солнечной Абхазии.</se>
  </para>
  <para id="4">
    <se lang="aba" variant_id="0">«Абаза» ансамбль Апсны гӏамта хьанта йантагылаз агӏан акӏвпӏ йангӏанша.</se>
    <se lang="rus" variant_id="1">Образцовый ансамбль «Абаза» был создан в тяжелое для Абхазии время.</se>
  </para>
  <para id="5">
    <se lang="aba" variant_id="0">Ауи асквш 1993 агӏан Пицунда апны йгӏандыршан уыжвгӏандзарагьи дахӏврала йынхитӏ.</se>
    <se lang="rus" variant_id="1">Сформированный в 1993 году в Пицунде, он по сей день продолжает свою деятельность.</se>
  </para>
  <para id="6">
    <se lang="aba" variant_id="0">Ансамбль унашва ахъылцӏитӏ агӏахӏвра анкъвакъвраква рлауреат, Апсны республикала гӏатгара зму артист Чкадуа Циала Иван йпхӏа, дабалетмейстер хъадапӏ Апсны республикала гӏатгара зму артист Аршба Алексей Николай йпа.</se>
    <se lang="rus" variant_id="1">Его художественным руководителем является лауреат различных хореографических конкурсов, Заслуженная артистка республики Абхазия Циала Ивановна Чкадуа. Главный балетмейстер — Заслуженный артист Абхазии Алексей Николаевич Аршба.</se>
  </para>
  <para id="7">
    <se lang="aba" variant_id="0">«Абаза» гӏаншищтара йгӏахъыртӏыз агӏахӏвра апхьарта апны саби щардагӏв агӏахӏвра йазъазахатӏ, апшыгӏвчва ргвы йгӏатахауата асцена апны йызнымкӏва агӏахӏвра гвлахӏараква гӏадырбатӏ.</se>
    <se lang="rus" variant_id="1">Выпускниками школы танцев «Абаза» со дня создания являются десятки ребят, запомнившихся зрителям ярким и зажигательным исполнением различных танцевальных номеров.</se>
  </para>
  <para id="8">
    <se lang="aba" variant_id="0">«Абаза» ансамбль арепертуар апсуа гӏахӏвра джьащахъваква йырхъазымкӏва Кӏавкӏаз гӏахӏврагьи, адуней уагӏахъа гӏахӏвраквагьи алапӏ. Ауат йырхъазымкӏва йгӏадырбалитӏ аэстрада йгьи аклассика йрыквыргӏапсугьи.</se>
    <se lang="rus" variant_id="1">Репертуар хореографического ансамбля «Абаза» помимо абхазских постановок богат танцами народов мира, Кавказа, а также классическими и эстрадными танцами.</se>
  </para>
  <para id="9">
    <se lang="aba" variant_id="0">Йгӏалкӏгӏа йауашта йаъапӏ арат: «Ащхъа пхӏвыспа», «Аквыш гӏахӏвра», «Надылра гӏахӏвра», «Попурри» датшагьи щарда.</se>
    <se lang="rus" variant_id="1">Следует отметить, что среди особо впечатляющих номеров — «Горянка», «Акушинский танец» в исполнении девочек из школы танцев, «Свадебный перепляс», «Попурри» и многие другие.</se>
  </para>
  <para id="10">
    <se lang="aba" variant_id="0">«Абаза» ансамбль ргӏахӏврипхьадза агӏахӏвыщагьи, афашагьи, амакъымгьи аквшвауата йадгалапӏ.</se>
    <se lang="rus" variant_id="1">Каждый танец «Абаза» — это единство хореографии, костюма и музыки.</se>
  </para>
  <para id="11">
    <se lang="aba" variant_id="0">Асцена апны йгӏадырбауа актер ъазара, агӏахӏвыгӏвчва рлакта лашараква, аршӏыйара йазрыму абзибара, агӏахӏвра турас джьащахъваква ргӏаныршара, ръапкътлапкъква рхварззара ныкъваща, гвыбзыгъата йгӏарысабапу амакъымква, ауагӏахъа цӏасква рызсакъра, апшыгӏвчва агӏахӏвра ашан дахӏврала йахаргӏвазара — абаратква зымгӏва ъазара дула йадкӏылата ргӏахӏвраква рпны йырзыгӏарбитӏ агвып.</se>
    <se lang="rus" variant_id="1">Актерское мастерство, улыбки исполнителей, желание жить с танцем, создание ярких танцевальных образов, особая пластика, присущая данному коллективу, профессионально подобранный музыкальный материал, потрясающие наряды, бережное отношение к национальным традициям, передача зрителю духа танца — все это сливается воедино в номерах ансамбля.</se>
  </para>
  <para id="12">
    <se lang="aba" variant_id="0">Йангӏанша йгӏашӏарышвта а-Къральыгӏва гӏахӏвра ансамбль «Абаза» къраль щарда, къала щарда рпны йгӏахъвмартӏ, азъазарала акъала, ареспублика, адуней фестивальква рпны йызнымкӏва йлауреатхатӏ, Апсны апны ансисквша йакӏвшауа афестиваль «Адзыхь» ауралагьи йалапӏ. </se>
    <se lang="rus" variant_id="1">За годы существования Государственный хореографический коллектив «Абаза» посетил сотни стран и городов, неоднократно становился лауреатом городских, республиканских, международных фестивалей искусств, является постоянным участником ежегодного фестиваля «Адзыхь» в Абхазии.</se>
  </para>
  <para id="13">
    <se lang="aba" variant_id="0">Ансамбль йапшым артшхъвагаква рщардапӏ: адуней фестивальква «Болгария айгвачва», «Финляндия асабиква рынйара», Прага апны йакӏвшауа «Амузыка агвыргъьарамш», Франция апны йакӏвшалауа а-Дуней анкъвакъвра «Вилидж» йырлауреатпӏ, Париж йакӏвшалауа афестивальква «Амузыки агӏахӏври рхъгалра» йызнымкӏва йадипломантхатӏ, Европа йгьи йаргвану агӏвымакъраль фестивальква рпны Гран-При гӏатыргатӏ. </se>
    <se lang="rus" variant_id="1">В его копилке множество наград. Он лауреат международных фестивалей «Друзья Болгарии», «Встречи с детьми в Финляндии», «Праздник музыки» в Праге, Международного конкурса «Вилидж» во Франции. Ребята являются дипломантами фестиваля «Магия музыки и танца» в Париже, обладателями ряда других гран-при на фестивалях в различных странах ближнего зарубежья и Европы.</se>
  </para>
  <para id="14">
    <se lang="aba" variant_id="0">Ажва аламакӏва Сочи афестиваль йалаз аршӏыйагӏвчва ръазара ажюри йыргвапхауата, швабыж йхӏагӏата йгӏадырбатӏ, ауаса апшыгӏвчва зымгӏвагьи швабыж гвлахӏарата йгӏащтӏнахтӏ Апсны агӏахӏвыгӏвчва ргӏахъвмарра.</se>
    <se lang="rus" variant_id="1">Безусловно, все коллективы — участники Сочинского фестиваля показали свои способности на высшем уровне и произвели на жюри незабываемое впечатление, но зрителей, без сомнения, покорил номер в исполнении ребят из Абхазии.</se>
  </para>
  <para id="15">
    <se lang="aba" variant_id="0">«Абаза» ансамбль угвы йгӏатахауата, уагӏахъа цӏасла йрыпшдзата йдыргылыз агӏахӏвра гӏадырбатӏ.</se>
    <se lang="rus" variant_id="1">У ансамбля «Абаза» был яркий и запоминающийся выход, отличавшийся особым национальным колоритом.</se>
  </para>
  <para id="16">
    <se lang="aba" variant_id="0">Апшыгӏвчва «Надылра гӏахӏвра» — хӏва асцена йызлагӏаквылыз напӏасра дула йапылтӏ, агӏахӏвчва асцена йаныквцӏхгьи анапӏасраква бзидздза йгьашӏамстӏ.</se>
    <se lang="rus" variant_id="1">Зал встретил «Перепляс» бурными овациями, которые еще долго не утихали, даже после того как ребята ушли за кулисы.</se>
  </para>
  <para id="17">
    <se lang="aba" variant_id="0">Сочи а-Гъын театр тыбгӏа пшдза апны алауреатква артшхъвагаква рырттӏ, агала-концертгьи акӏвшатӏ ноябр а 7 атшын.</se>
    <se lang="rus" variant_id="1">Награждение лауреатов и гала-концерт состоялись 7 ноября в большом и уютном Зимнем театре города Сочи.</se>
  </para>
  <para id="18">
    <se lang="aba" variant_id="0">«Хореография» номинация апны а-Къральыгӏва саби ансамбль «Абаза» Гран-При рквнадыргатӏ.</se>
    <se lang="rus" variant_id="1">По итогам конкурса Государственный детский ансамбль «Абаза» стал обладателем гран-при в номинации «Хореография».</se>
  </para>
  <para id="19">
    <se lang="aba" variant_id="0">Анкъвакъвра-фестиваль «Азъазара а-Дуней аднакӏылитӏ» адыргалтӏ «Йазакӏу адуней» компания, культура ауысла Краснодар шта а-Министерства, культурала Сочи къала ауыснкъвгарта аунашвахъцӏарта, Сочи йтагылу азъазара аколледж. Афестиваль нахвата йызквшахӏатхаз ари акӏвпӏ: азъазара ахъазла къральгӏвына гьаъам.</se>
    <se lang="rus" variant_id="1">Фестиваль-конкурс «Искусство объединяет мир», организованный компанией «Единый мир», проходил при поддержке Министерства культуры Краснодарского края, управления культуры администрации города Сочи, Сочинского колледжа искусств и в очередной раз доказал, что для искусства действительно не существует границ.</se>
  </para>
</body>
</html>
