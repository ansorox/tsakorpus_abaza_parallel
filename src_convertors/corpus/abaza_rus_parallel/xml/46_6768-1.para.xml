<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Ареспублика ажвлара организацияквагьи апхьахьаквагьи йгьызным йъадзагӏащтӏырххьу цри бызшвали цри литературали апхьарасахӏатква рпхьадзара йалархӏара ауысла.</se>
    <se lang="rus" variant_id="1">Общественные организации, научная общественность республики уже не раз поднимали вопрос о необходимости увеличения количества учебных часов, выделяемых на изучение родных языков и литератур.</se>
  </para>
  <para id="1">
    <se lang="aba" variant_id="0">Ари атема йызнымкӏва йгӏащтӏырххьатӏ анаука-практика конференцияква рпны, ареспублика а-Хъада Темрезов Р.Б. ауи ауысла тшазынархара йзырщтихьатӏ.</se>
    <se lang="rus" variant_id="1">Данная тема рассматривалась на различных научно-практических конференциях, главе республики Р. Б. Темрезову было направлено письмо с такой просьбой.</se>
  </para>
  <para id="2">
    <se lang="aba" variant_id="0">Ауи йашвхӏаусыгӏвугьи ари акӏвпӏ: йнаскӏьапхьадза, абанпара шӏыц гӏадзынгылпхьадза Къарча-Черкес ауагӏахъаква рцри бызшва шырдыруа рыцӏарыцӏа йайчвахауамцара йымгӏвайситӏ. Ауат абызшваква йзымрылачважвахуата гӏвба-хпа абанпарала йыдзныс швабыж йшварагӏварапӏ.</se>
    <se lang="rus" variant_id="1">Это вызвано обеспокоенностью тем, что степень владения представителей народов Карачаево-Черкесии родными языками с годами все снижается, и есть серьезные опасения, что через два-три поколения эти языки вообще выйдут из употребления, а затем и исчезнут вовсе.</se>
  </para>
  <para id="3">
    <se lang="aba" variant_id="0">Гвынгӏвырапӏ ари ауыс апхьартаква рпны апхьарасахӏатква рылархӏарагӏвацала йшузымырхъйуш.</se>
    <se lang="rus" variant_id="1">Понятно, что проблему не решить одним увеличением числа школьных занятий.</se>
  </para>
  <para id="4">
    <se lang="aba" variant_id="0">Ауаса ауыс ари ахъатагьи магӏны азыуымбушта йгьаъам. Йаргьи, апхъала цри бызшви цри литератури рарыпхьара мчыбжьыкӏ апны хвсахӏаткӏ азалхын.</se>
    <se lang="rus" variant_id="1">Однако и этот аспект нельзя недооценивать, тем более что раньше в школах на родные языки и литературу выделялось 5 часов в неделю.</se>
  </para>
  <para id="5">
    <se lang="aba" variant_id="0">Уахьчӏвала ари аъаща гӏащаквыргылх йзамуайа?</se>
    <se lang="rus" variant_id="1">Почему же нельзя вернуться к этой практике?</se>
  </para>
  <para id="6">
    <se lang="aba" variant_id="0">Ари ауыс йалачважварныс Къарча-Черкес республика Ажвлара палата апны «астоль гьажьы» йадзхъачӏватӏ ажвлара организацияква «Алашара», «Эльбрусоид», «Адыгэ хасэ», «Абаза», «Ногай Эл» ргӏащтийыгӏвчва, апхьахьаква, арыпхьагӏвчва.</se>
    <se lang="rus" variant_id="1">Для обсуждения этого вопроса представители общественных организаций «Алашара», «Эльбрусоид», «Адыгэ хасэ», «Абаза», «Ногай Эл», ученые и педагоги собрались в зале заседаний Общественной палаты КЧР.</se>
  </para>
  <para id="7">
    <se lang="aba" variant_id="0">Араъа йгӏайззакваз рразыра ажваква лзынадырхатӏ Ажвлара палата аунашвачпагӏв Молдованова Вера Михаил йпхӏа, йшпакӏву ухӏварыквын айчважварагьи ауи йалакву йгӏаргуаш ажванахъаквагьи ажвлара рпны рмагӏны рыцӏа йщтӏыхызлуштӏ.</se>
    <se lang="rus" variant_id="1">Участники выразили благодарность председателю Общественной палаты Вере Михайловне Молдовановой за возможность провести совещание на такой площадке, отметив, что это придает круглому столу и тем предложениям, которые будут выработаны, особый статус.</se>
  </para>
  <para id="8">
    <se lang="aba" variant_id="0">Йаргьи Ажвлара палата ахачӏв хъадаква йрыуапӏ авласт ауыснкъвгагӏвчва рынхара йахъпшылырныс.</se>
    <se lang="rus" variant_id="1">Ведь палата призвана осуществлять общественный контроль над деятельностью органов власти.</se>
  </para>
  <para id="9">
    <se lang="aba" variant_id="0">Ари ауыс рыцӏагьи йдрыбагъьауата анйара йгӏалалтӏ Ажвлара палата йалакву Караев Азрет йгьи Кургинян Гарик.</se>
    <se lang="rus" variant_id="1">Статус поддерживался и участием в дискуссии членов Общественной палаты Азрета Караева и Гарика Кургиняна.</se>
  </para>
  <para id="10">
    <se lang="aba" variant_id="0">Айчважвара анархара тамамта зынла йщаквгылныс ахъазла акъраль ахабза щата далачважватӏ анауки арыпхьарали а-Министерства аконсультант Агана Нелли.</se>
    <se lang="rus" variant_id="1">Чтобы разговор был предметным, вначале консультант Министерства образования и науки КЧР Нелли Аганова разъяснила правовые аспекты проблемы.</se>
  </para>
  <para id="11">
    <se lang="aba" variant_id="0">Хсахӏаткӏ — ауи а-Къральыгӏва арыпхьара стандартква рпны йгӏарбу рахӏа ймачӏу пхьадзарапӏ.</se>
    <se lang="rus" variant_id="1">Три часа в неделю, сказала она, это тот минимум, который предусмотрен Федеральными государственными образовательными стандартами.</se>
  </para>
  <para id="12">
    <se lang="aba" variant_id="0">Ауат йгӏарыцылуата апхьарасахӏатква рпхьадзара йалазырхӏарныс зылшауа дара апхьартаква ракӏвпӏ. Ауат ауи апш амальгьи хвитнагӏагьи ахабза йгӏарнатитӏ.</se>
    <se lang="rus" variant_id="1">Дополнительные часы на изучение родных языков и литературы могут выделить только сами школы — в рамках своего компонента.</se>
  </para>
  <para id="13">
    <se lang="aba" variant_id="0">Араъа апхьартаква зкьангьашуа анчви абачви ракӏвпӏ.</se>
    <se lang="rus" variant_id="1">При этом они должны учесть мнение родителей.</se>
  </para>
  <para id="14">
    <se lang="aba" variant_id="0">А-Министерства ауыснкъвгагӏвчва ари ауыс апны унашва рчпарныс йа ражва аларцӏарныс йгьахвитым.</se>
    <se lang="rus" variant_id="1">Министерство не вправе вмешиваться в этот процесс.</se>
  </para>
  <para id="15">
    <se lang="aba" variant_id="0">Нелли Гӏальым йпхӏа ауыс датша хъатакӏла йгӏадрахарныс ажванахъа гӏалгтӏ: цри бызшви цри литератури рарыпхьара анадзара агъьчӏвра.</se>
    <se lang="rus" variant_id="1">Нелли Галимовна предложила обсудить проблему под другим углом — поговорить об улучшении качества преподавания родных языков и литератур.</se>
  </para>
  <para id="16">
    <se lang="aba" variant_id="0">Арыпхьагӏвчва рдырраква рцӏолара ауысла а-Министерства ауыснкъвгагӏвчва гвыбгъан гьрымам, ауат руыс бзита йырдыритӏ, рыуа азджьакӏгьи хӏкъраль ауацӏала анкъвакъвраква йрылата ртшхъвага гӏатыргитӏ.</se>
    <se lang="rus" variant_id="1">К знаниям учителей у Министерства претензий нет, все они соответствуют квалификационным требованиям, некоторые становились призерами федеральных конкурсов.</se>
  </para>
  <para id="17">
    <se lang="aba" variant_id="0">Ауаса, Къарча-Черкес къральыгӏва университет апроректор Пӏаз Сергей йшгӏаликӏгӏазла, аъачӏвагӏагӏвчва шӏаква ррыхӏазырра уыс баргвыта ауатыкв йгӏаталтӏ, апхьартаква йгӏарылгауа чкӏвынргӏа йрыуата цри бызшвали алитературали йарыпхьагӏвхарныс гӏазтахъхауа мачӏыгӏвдзапӏ.</se>
    <se lang="rus" variant_id="1">Но, как отметил проректор Карачаево-Черкесского государственного университета Сергей Пазов, есть проблема с подготовкой молодых специалистов, очень мало выпускников хотят стать учителями родных языков.</se>
  </para>
  <para id="18">
    <se lang="aba" variant_id="0">Ари аъачӏвагӏа ахв ащтӏыхрала анхаша йацырцӏауата йщаквгылу ажвыхвпроценткӏгьи закӏгьи гьырпсахуам.</se>
    <se lang="rus" variant_id="1">И даже 15-процентная доплата не очень-то способствует повышению престижа этой профессии.</se>
  </para>
  <para id="19">
    <se lang="aba" variant_id="0">«Астоль гьажьы» атема даквгӏацапхуата, Сергей Умар йпа йшихӏвазла, цри бызшвали цри литературали йщаквгылаз мчыбжьыкӏ апны хвсахӏаткӏ гӏазырбуз арыпхьара программа гӏащаквыргылхра атахъыпӏ.</se>
    <se lang="rus" variant_id="1">Возвращаясь к основной теме круглого стола, Сергей Умарович сказал, что 5-часовую программу по родным языкам и литературам необходимо восстановить.</se>
  </para>
  <para id="20">
    <se lang="aba" variant_id="0">«Астандарт ауи апш уыс архъйара йапырасуазтын ауи псахра атахъыпӏ, — араса йпхьадзитӏ апрофессор.</se>
    <se lang="rus" variant_id="1">«Если стандарт не позволяет это сделать, нужно его менять, — считает профессор.</se>
  </para>
  <para id="21">
    <se lang="aba" variant_id="0">— Чачаншта, Татарстан рпны йызлапхьауа астандартква гӏарыбергьыльра атахъыпӏ, датша арыпхьара план хӏтагылра атахъыпӏ».</se>
    <se lang="rus" variant_id="1">— Необходимо узнать, по каким стандартам обучаются в Чечне, Татарстане, поднимать вопрос о переходе на другой учебный план».</se>
  </para>
  <para id="22">
    <se lang="aba" variant_id="0">Ари адгылща йацыркӏтӏ анйара йалакваз зымгӏвагьи.</se>
    <se lang="rus" variant_id="1">Эту позицию поддержали все присутствовавшие.</se>
  </para>
  <para id="23">
    <se lang="aba" variant_id="0">Ажванахъата йгӏаргтӏ ахабза швъаква рпны ажваква «анчви абачви рразырала» алхра атахъыта.</se>
    <se lang="rus" variant_id="1">Высказывалось мнение, что из нормативных документов надо убрать фразу «с согласия родителей».</se>
  </para>
  <para id="24">
    <se lang="aba" variant_id="0">«Йамагӏныйа цри бызшва арыпхьарагӏваца апны анчва, абачва йзырцӏгӏауа, ажва ахъазла, гӏвыма бызшва йадрыпхьарныс ахъазла йанрымцӏгӏауазара?» — абарат йрапшу азцӏгӏараква щардата йдыргылуан йгӏачважваквуз.</se>
    <se lang="rus" variant_id="1">«Почему такая демократия именно в вопросе изучения родного языка? — задавали вопрос участники дискуссии. — Почему никто не спрашивает у родителей, когда детей обязывают изучать иностранный язык?»</se>
  </para>
  <para id="25">
    <se lang="aba" variant_id="0">Швапха бзита йгӏаргуан Хӏабаз район — араъа апхьартаква рызбжа апхъала йщаквгылаз асахӏатпхьадзара гӏанырыжьтӏ.</se>
    <se lang="rus" variant_id="1">Приводили пример Хабезского района, где некоторые школы оставили прежнее количество часов.</se>
  </para>
  <para id="26">
    <se lang="aba" variant_id="0">Ауыс зквула, ари ашвапха йашӏпшра атахъыпӏ хӏреспублика апхьартаква зымгӏвагьи.</se>
    <se lang="rus" variant_id="1">Но речь идет о том, чтобы такая практика была внедрена повсеместно.</se>
  </para>
  <para id="27">
    <se lang="aba" variant_id="0">Йшщаквдыргылызла, ареспублика а-Хъада тшизынадырхауата ажванахъа гӏаргуаштӏ апхъала йаъаз асахӏатпхьадзара агӏащаквыргылхрала амальта йаъу гӏазрыбергьыльуаш акомиссия гӏаныршара ауысла.</se>
    <se lang="rus" variant_id="1">Было решено обратиться к главе республики с предложением о создании рабочей комиссии по изучению возможности восстановления количества учебных часов, выделяемых на изучение родных языков и литератур.</se>
  </para>
  <para id="28">
    <se lang="aba" variant_id="0">Ари акомиссия а-Правительства рпны йгӏандыршушма момкӏва Ажвлара палата апны акӏвма, ауи бзигвыгъа ззрыму ареспублика а-Хъада Темрезов Рашид йынйата йлырхырныс рхӏватӏ.</se>
    <se lang="rus" variant_id="1">Будет ли она правительственной или ее создадут при Общественной палате, можно обсудить при встрече с главой республики Рашидом Темрезовым, на которую участники круглого стола очень рассчитывают.</se>
  </para>
  <para id="29">
    <se lang="aba" variant_id="0">Ари ажванахъа йъадзащтаныкъвауа Хӏабаз район арыпхьара методика акабинет аунашвачпагӏв Къвныжв Раиса амальта ужвы йаъу агӏарысабапрала лхъвыцра гӏалхӏватӏ: йхъадамкӏва, апхьартаква зхвиту апхьарасахӏатква цри бызшва йазалхра.</se>
    <se lang="rus" variant_id="1">А пока этот вопрос решается, заведующая методическим кабинетом отдела образования администрации Хабезского района Раиса Кунижева предложила использовать такую возможность, как внеурочная деятельность.</se>
  </para>
  <para id="30">
    <se lang="aba" variant_id="0">Ауи йшылхӏвазла, ахабза мчыбжьыкӏ апны йгӏарнатуа ажвасахӏаткӏ йрыуата агӏвба цри бызшва йазалырхырныс майрата йрылшуштӏ.</se>
    <se lang="rus" variant_id="1">Из 10 часов в неделю, предусмотренных на нее, 2 часа выделить на родные языки несложно, утверждает она.</se>
  </para>
  <para id="31">
    <se lang="aba" variant_id="0">Анйара апны цри бызшва агӏахчара йапщылу анахьанат ауысквагьи йрылачважватӏ. Ари ауыс архъйара апхьартаква йырхъазымкӏва атгӏачваквагьи, ажвларагьи, акъральыгӏвагьи радынхалра амагӏны дупӏ.</se>
    <se lang="rus" variant_id="1">Естественно, в ходе обсуждения касались и других вопросов, связанных с сохранением языка, говорили о роли в решении этой проблемы не только школы, но также семьи, общества и государства.</se>
  </para>
  <para id="32">
    <se lang="aba" variant_id="0">Рыцӏа йауацӏыхта апроблема дгӏаквчважватӏ аистория наукаква ркандидат Уаз Фатӏима.</se>
    <se lang="rus" variant_id="1">Более глобально тему осветила кандидат исторических наук Фатима Озова.</se>
  </para>
  <para id="33">
    <se lang="aba" variant_id="0">Ауи ажванахъата йгӏалгтӏ цри бызшва арыпхьарала аконцепция алыхра ауысла комиссия кӏьыда гӏаныршара.</se>
    <se lang="rus" variant_id="1">Она предложила инициировать создание комиссии для выработки концепции преподавания родных языков.</se>
  </para>
  <para id="34">
    <se lang="aba" variant_id="0">Къарча-Черкес къральыгӏва университет арыпхьагӏв Байчоров Магомед йшипхьадзауала, Къарча-Черкес ауагӏахъа бызшваква руысла нархара кӏьыда амата къральыгӏва политика нкъвгара атахъыпӏ.</se>
    <se lang="rus" variant_id="1">А преподаватель КЧГУ Магомед Байчоров считает, что нужна государственная политика по языкам народов КЧР.</se>
  </para>
  <para id="35">
    <se lang="aba" variant_id="0">«Ари ауыс Къарча-Черкес Ауагӏа Айззара ауатыкв йтата абызшваква руысла а-Хабза псахра аладырцӏара атахъыпӏ», — йхӏватӏ ауи Къабард-Балкъаршта апны ари ауыс йшадгылыз уызшӏпшуаш швапхата йгӏайгуа, ауаъа аквтанай апхьартаква рпынгьи йхӏаракӏу апхьартаква рпынгьи къабард бызшви балкъар бызшви йадрыпхьара атахъыта хабзала йдрыбагъьатӏ.</se>
    <se lang="rus" variant_id="1">«Вопрос надо решать на законодательном уровне, обратиться в Народное собрание КЧР, чтобы пересмотрели Закон о языках», — говорит он и предлагает изучить опыт соседней Кабардино-Балкарии, где аналогичный закон постоянно совершенствуется и где даже в вузах обязательно изучение современных кабардинского и балкарского языков.</se>
  </para>
  <para id="36">
    <se lang="aba" variant_id="0">Йхӏаракӏу апхьартаква рпынгьи цри бызшва йадрыпхьарныс йбзипӏ, ауаса асабигӏзартаквала угӏалагара атахъыта йырпхьадзатӏ «астоль гьажьы» йалакваз.</se>
    <se lang="rus" variant_id="1">Вузы — это хорошо, но начинать следует с детских садов, убеждены участники круглого стола.</se>
  </para>
  <para id="37">
    <se lang="aba" variant_id="0">Акытква рсабигӏзартаква рпнынадзара абжьара нхара урышв бызшвала йакӏвдыршитӏ, ауи ашвхӏаусыгӏвала асабиква рцри бызшва йзаламчважвахуата йгӏанхарныс закӏы гьазхӏвам.</se>
    <se lang="rus" variant_id="1">Сейчас вся воспитательная работа, даже в сельских садиках, ведется на русском языке, и это создает предпосылки к тому, что ребенок уже не заговорит на своем родном.</se>
  </para>
  <para id="38">
    <se lang="aba" variant_id="0">Ари аъаща псахра атахъыпӏ.</se>
    <se lang="rus" variant_id="1">Сложившуюся ситуацию надо менять.</se>
  </para>
  <para id="39">
    <se lang="aba" variant_id="0">Цри бызшва арыпхьара адгалра ъатахъу акытква йгьырхъазым, акъала сабигӏзартаква рпынгьи йгӏаджвыквцӏара атахъыпӏ ауи.</se>
    <se lang="rus" variant_id="1">Условия для изучения родных языков необходимо создавать и в городских дошкольных учреждениях.</se>
  </para>
  <para id="40">
    <se lang="aba" variant_id="0">«Алашара» адкӏылара Черкесск асабигӏзартакӏ апны абаза бызшвала асабиква йрыдынхалырныс йрангӏалтӏ, апрограммагьи аметодикагьи рлыхра, арыпхьагӏв йынхашагьи дара йадыргалуата.</se>
    <se lang="rus" variant_id="1">Общественная организация «Алашара» смогла договориться об открытии кружка абазинского языка в одном из детских садов Черкесска, взяв на себя разработку методики и программы обучения, а также оплату труда учителя.</se>
  </para>
  <para id="41">
    <se lang="aba" variant_id="0">Ари ашвапха йашӏпшуаш датша уагӏагьи гӏаншарныс ауыпӏ.</se>
    <se lang="rus" variant_id="1">Возможно, найдутся желающие последовать этому примеру?</se>
  </para>
  <para id="42">
    <se lang="aba" variant_id="0">Цри бызшвала арыпхьара зъачӏвагӏахуш астудентква хьызхъхӏвалгӏа стипендия рзыгӏанзыршуш амеценатквагьи гӏахӏылцӏырныс дгвыгъитӏ Къарча-Черкес республика Ажвлара палата йалу Акбаев Азрет.</se>
    <se lang="rus" variant_id="1">А может, как надеется представитель фонда «Эльбрусоид», член Общественной палаты КЧР Азрет Акбаев, появятся и меценаты, которые учредят именные стипендии для студентов — будущих учителей родных языков?</se>
  </para>
  <para id="43">
    <se lang="aba" variant_id="0">Баргвыра рпщылапӏ апхьагаквагьи аметодика цхърагӏагаквагьи.</se>
    <se lang="rus" variant_id="1">Есть проблемы и с учебниками, методическими пособиями.</se>
  </para>
  <para id="44">
    <se lang="aba" variant_id="0">Айчважвара йалакваз йшырхӏвазла, ари ауыслагьи нхара ду акӏвдыршахьатӏ, ауаса йызлагӏацӏырщтуаш ахча гьрауам.</se>
    <se lang="rus" variant_id="1">Как утверждают участники дискуссии, многое уже написано, но нет средств на издание.</se>
  </para>
  <para id="45">
    <se lang="aba" variant_id="0">Гватрадъа йгӏанхатӏ апычӏв апхьарта ахъазла эксперимент хӏисапта йдрыхӏазырыз апхьагаква — урышв бызшва акӏвымкӏва арахьарат апредметква зымгӏва цри бызшвала йадрыпхьарныс.</se>
    <se lang="rus" variant_id="1">Остались даже учебники, разработанные для экспериментальных начальных классов, в которых весь учебный процесс, за исключением уроков русского языка, проходил на родном языке.</se>
  </para>
  <para id="46">
    <se lang="aba" variant_id="0">Ари аэксперимент асквш 90-ква рагӏан дахӏврала йшакӏвшазгьи тшгьауацӏнамхтӏ йгьи, щардагӏвы йшырпхьадзауала, хӏаквгӏацапахзарквын бзийын.</se>
    <se lang="rus" variant_id="1">Этот эксперимент, который проводился в 90-е годы, несмотря на положительные результаты не был расширен, и многие считают, что к нему было бы хорошо вернуться.</se>
  </para>
</body>
</html>
