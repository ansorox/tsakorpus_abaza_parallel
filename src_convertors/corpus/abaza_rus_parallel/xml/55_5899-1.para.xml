<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">АхӀ ткъвым ДарыкъваргӀа абаза жвлара рпны хъгалра ду змаз аткъвымква йрыуата йгӀабзазатӀ.</se>
    <se lang="rus" variant_id="1">Княжеский род Дударуковых был одним из самых влиятельных родов (старшин) абазинского племени.</se>

  </para>
  <para id="1">
    <se lang="aba" variant_id="0">Рымчла, рхъгалрала, рпхьадзарала, рымлыкв байарала ЛоургӀагӀваца йгӀархьшвауата йаъан.</se>
    <se lang="rus" variant_id="1">По могуществу, численности и богатству он считался вторым после рода Лоовых.</se>

  </para>
  <para id="2">
    <se lang="aba" variant_id="0">ДарыкъваргӀа рдамыгъа ЛоургӀа рчӀвы йапшын, ауаса арахв рпны йахьъаквырцӀуз адзарта датшан.</se>
    <se lang="rus" variant_id="1">Дударуковы имели такую же тамгу, как и Лоовы, однако ставили клеймо на другой бок животного.</se>

  </para>
  <para id="3">
    <se lang="aba" variant_id="0">Анамыца гӀамдагӀвы, аэнциклопедист Иоганн Антон Гюльденштедт йшипхьадзузла, абаза ахӀчва зымгӀвагьи рхац азакӀыта, йара абакӀ йгӀайхъшахъыцӀта акӀвпӀ.</se>
    <se lang="rus" variant_id="1">Вообще, по мнению немецкого путешественника, энциклопедиста Иоганна Антона Гюльденштедта, все абазинские старшины происходят от одного общего ашахмата, т. е. предка.</se>

  </para>
  <para id="4">
    <se lang="aba" variant_id="0">Атажыкъва Адыльгьари Къабардпщла дгӀатыцӀта Къвбина псыхӀвала дангӀарда дгӀаздгылыз абазаква ДарыкъваргӀа ракӀвпӀ.</se>
    <se lang="rus" variant_id="1">Побег Адиль-Герия Атажукина из Кабарды в Закубанье был совершен именно к абазинам — Дударуковцам.</se>

  </para>
  <para id="5">
    <se lang="aba" variant_id="0">Ауат рымчгьи гӀайрысабапуата Къабардпщ йгьи КӀавкӀаз ахъыхчара багъьартаква дыргвыквслун.</se>
    <se lang="rus" variant_id="1">И они составили значительную часть его войска, с которым он совершал вылазки на Кабарду и Кавказскую линию.</se>

  </para>
  <para id="6">
    <se lang="aba" variant_id="0">АгӀамдагӀвы Генрих-Юлиус Клапрот араса йгӀвитӀ: «Абазаква йадызкӀылуата унашва рхъызцӀуш заджвгьи дгьрылам...</se>
    <se lang="rus" variant_id="1">Путешественник Генрих-Юлиус Клапрот пишет, что «Алтыкесеки (абазины — А. М.) не имеют общего главаря...</se>

  </para>
  <para id="7">
    <se lang="aba" variant_id="0">Ауат акъабард ахӀ Атажыкъва Адыльгьари тшйыдыркӀылитӀ...</se>
    <se lang="rus" variant_id="1">Они имели большую приверженность к кабардинскому Адиль-Герию Атажукину...</se>

  </para>
  <para id="8">
    <se lang="aba" variant_id="0">Ауи Къабардпщ Ду апны йбзазарта нижьта черкес тшыгӀвчва швыгӀв йыцта ЙынджьыгьчкӀвын псыхӀва йтабзазауа абаза ДарыкъваргӀа дрызцахра атахъын.</se>
    <se lang="rus" variant_id="1">Он должен был покинуть свое жилище в Большой Кабарде и бежать с 100 черкесскими всадниками к дударуковским абазам на малый Инджик.</se>

  </para>
  <para id="9">
    <se lang="aba" variant_id="0">Ауи йыр ансимшы рыцӀа-рыцӀа йалахӀун, аурышвква айрышта дырпшӀагыланта щардала дыргвыквслун...</se>
    <se lang="rus" variant_id="1">Его отряд увеличивался день ото дня, и в качестве убежденного врага русских он делал частые разбойничьи нападения на их пределы...</se>

  </para>
  <para id="10">
    <se lang="aba" variant_id="0">Ауаса йпхыцӀа шцазла, асквш 1807 агӀан ашыразгӀва дагатӀ, ауи йыцыз ачвгьахагӀвчва йрыуата хыгӀв ракӀвпӀ абгата йгӀанхаз».</se>
    <se lang="rus" variant_id="1">Однако провидением он был уготовлен, потому что в 1807 г. он умер от чумы, и из его шайки остались в живых лишь три человека».</se>

  </para>
  <para id="11">
    <se lang="aba" variant_id="0">Архив гӀвыраква йшгӀадырбауала, Къвбина дзыгӀв арма тшпы апны й-1830-хауа асквшква рагӀан ужвы «Псыжв» — хӀва йзпхьауа акыт гӀаншатӀ.</se>
    <se lang="rus" variant_id="1">Согласно источникам, в 1830-е годы на левом берегу реки Кубань был заложен аул, который ныне носит название Псыж.</se>

  </para>
  <para id="12">
    <se lang="aba" variant_id="0">Акыт ахӀ Дарыкъва Асльангьари йакӀвпӀ йгӀанзыршаз.</se>
    <se lang="rus" variant_id="1">Основал его Аслан-Герий Дударуков — представитель княжеского рода.</se>

  </para>
  <para id="13">
    <se lang="aba" variant_id="0">Ауи апхъала ДарыкъваргӀа ркытква хӀагӀата, ащхъа псыхӀваква — Акъсауыт, Марыхв, Йынджьыгьду — йыртачӀван.</se>
    <se lang="rus" variant_id="1">До этого селения дударуковцев располагались в горах и высокогорьях Аксаута, Марухи и Большого Зеленчука.</se>

  </para>
  <para id="14">
    <se lang="aba" variant_id="0">ГвасрапӀ, ауаса уахьчӀвала Псыжв кыт ДарыкъваргӀа рткъвым ду йауата заджвгьи дыгьтахым.</se>
    <se lang="rus" variant_id="1">К сожалению, сегодня в ауле Псыж не осталось представителей славного и храброго рода Дударуковых.</se>

  </para>
  <para id="15">
    <se lang="aba" variant_id="0">Айсракви азальмагӀаракви аткъвым амцӀдырпӀлатӀ, адуней къральквала йхъыларпсатӀ.</se>
    <se lang="rus" variant_id="1">Войны и репрессии безжалостно истребили и изгнали их в разные страны мира.</se>

  </para>
  <para id="16">
    <se lang="aba" variant_id="0">ЙцӀыхъвахауата акыт йгӀатахаз ауат рткъвымлагӀв Абашта айсра Ду ангӀалага йапхъахуз амшква рагӀан дпшцӀалтӀ.</se>
    <se lang="rus" variant_id="1">Последний представитель этого рода, проживавший на Родине, ушел на фронт в первые дни Великой Отечественной войны.</se>

  </para>
  <para id="17">
    <se lang="aba" variant_id="0">Агъачва дангӀакӀвдырша йыгӀвзачва дырцхърагӀауата йхъа ашӀайцӀатӀ.</se>
    <se lang="rus" variant_id="1">Оказавшись в окружении, он вызвал огонь на себя.</se>

  </para>
  <para id="18">
    <se lang="aba" variant_id="0">Абаза хъацӀа, КӀавкӀаз ащхъабзазагӀв, алейтенант ХӀаджьгьари Наныщ йпа — ахӀчва ДарыкъваргӀа йцӀыхъвахуз рткъвымлагӀв — фырра гӀайырбауата айсра алгарныс мызкӀы ахӀа аъахымкӀва, асквш 1945 мартӀ а 31 атшын, дщхатӀ.</se>
    <se lang="rus" variant_id="1">Славный абазин, мужественный сын кавказских гор лейтенант Хаджигери Наныщевич — последний представитель знатного княжеского рода Дударуковых, погиб как герой за месяц до окончания войны 31 марта 1945 года.</se>

  </para>
  <para id="19">
    <se lang="aba" variant_id="0">Ауи сквшы 23 ахӀа дгьыртамызтӀ.</se>
    <se lang="rus" variant_id="1">Ему не было и 23 лет.</se>

  </para>
  <para id="20">
    <se lang="aba" variant_id="0">СквшкъомкӀ руацӀа апшгӀараква ъадзакӀвсыршуз Трыквшта, Сирия, Краснодаршта йыртабзазауа ДарыкъваргӀа рткъвым ауыжвгӀанчӀвиква рбзазара турых йауата джьащахъвара щарда рыщта сыквшватӀ.</se>
    <se lang="rus" variant_id="1">После многочисленных поисков мне удалось узнать много интересного о жизни современных потомков славного рода Дударуковых, проживающих в Турции, Сирии и Краснодарском крае.</se>

  </para>
  <para id="21">
    <se lang="aba" variant_id="0">Ауат рыуа азаджв телефонла сйабадырын сйачважватӀ.</se>
    <se lang="rus" variant_id="1">С одним из них я смог связаться по телефону и поговорить.</se>

  </para>
  <para id="22">
    <se lang="aba" variant_id="0">Трыквшта йауу Дарыкъва Джьан ари акъраль апны «Доган» — хӀва тдзахьыз нкъвигитӀ.</se>
    <se lang="rus" variant_id="1">Джан Дударуков, живущий в Турции, в этой стране использует фамилию Доган (Dogan).</se>

  </para>
  <para id="23">
    <se lang="aba" variant_id="0">Ауи атрыкв къала Ескишахир апны дйытӀ, ауаса йаба йара ауаъа Трыквшта Дарыкъвакт зхьзу акыт апны дгӀадритӀ.</se>
    <se lang="rus" variant_id="1">Он родился в турецком городе Ескишахир, а вот его отец был родом из Дударуковского аула, расположенного там же, в Турции.</se>

  </para>
  <para id="24">
    <se lang="aba" variant_id="0">Джьан сквшы 34 дыртапӀ.</se>
    <se lang="rus" variant_id="1">Джану 34 года.</se>

  </para>
  <para id="25">
    <se lang="aba" variant_id="0">Асквш 1997 агӀан ауи Майкъвап дцан Адыгейшта къральыгӀва университет апхьара дыцӀалтӀ, асквш 2004 агӀан дахӀврала дгӀалгатӀ.</se>
    <se lang="rus" variant_id="1">В 1997 году он поехал в Майкоп, поступил в Адыгейский государственный университет, который с успехом окончил в 2004 году.</se>

  </para>
  <para id="26">
    <se lang="aba" variant_id="0">Ауи йхӀаракӀу адырраквала гӀвдипломкӀ йымапӀ: экономикала йгьи спортла афакультетква дгӀарылгатӀ.</se>
    <se lang="rus" variant_id="1">У Джана два высших образования: экономическое и спортивное.</se>

  </para>
  <para id="27">
    <se lang="aba" variant_id="0">Ужвы ауи Адлер апны йаныргӀалу трыкв нхартакӀ апны дынхитӀ, йынхара хъвдаквцӀараквала къала щарда гӀамидара атахъхитӀ.</se>
    <se lang="rus" variant_id="1">Сейчас работает в представительстве турецкой компании в Адлере, но часто по долгу службы ему приходится ездить в другие города.</se>

  </para>
  <para id="28">
    <se lang="aba" variant_id="0">— Джьан, КӀавкӀаз йтабзазуз уапхъанчӀвиква ртурых йауата йудыруайа? — ари азцӀгӀарала сгӀалагатӀ йари сари хӀайчважвара.</se>
    <se lang="rus" variant_id="1">— Джан, что тебе известно об истории твоих предков, проживавших на Кавказе? — вот первый вопрос, с которого я начал нашу беседу.</se>

  </para>
  <para id="29">
    <se lang="aba" variant_id="0">— Саба йыхьыз Джьамбулатын.</se>
    <se lang="rus" variant_id="1">— Моего отца зовут Джамбулат.</se>

  </para>
  <para id="30">
    <se lang="aba" variant_id="0">Ауи сквшы 62 йхъыцӀуата 12 сквша рапхъала адуней йхӀваджьтӀ.</se>
    <se lang="rus" variant_id="1">Он умер 12 лет назад в возрасте 62 лет.</se>

  </para>
  <para id="31">
    <se lang="aba" variant_id="0">Ауи хъацӀара нкъвигауата дгӀабзазатӀ.</se>
    <se lang="rus" variant_id="1">Прожил очень достойную жизнь.</se>

  </para>
  <para id="32">
    <se lang="aba" variant_id="0">Арра апны дкъвырльыкъвхагӀвын.</se>
    <se lang="rus" variant_id="1">Был военным.</se>

  </para>
  <para id="33">
    <se lang="aba" variant_id="0">Сара ауи швабыж схъа йыладухитӀ, — йхӀватӀ Джьан йхабарква гӀаджвыквицӀауата.</se>
    <se lang="rus" variant_id="1">Я им очень горжусь, — рассказал Джан.</se>

  </para>
  <para id="34">
    <se lang="aba" variant_id="0">— Сабаду йыхьзын ХӀаджьгьари, ауи йаба АдыльгьарихӀва йыпхьун, Адыльгьари йаба йыхьзын Мырза.</se>
    <se lang="rus" variant_id="1">— Дед мой — Хаджи-Герий, прадед — Адиль-Герий, прапрадед — Мирза.</se>

  </para>
  <para id="35">
    <se lang="aba" variant_id="0">Сабаду йаба Адыльгьари хвысквша-цысквша ахӀа дгьыртамызтӀ йаби йари Трыквшта йангӀаталх.</se>
    <se lang="rus" variant_id="1">Моему прадеду Адиль-Герию было 5–6 лет, когда он вместе со своим отцом приехал в Турцию.</se>

  </para>
  <para id="36">
    <se lang="aba" variant_id="0">Сабаду дчкӀвындзата асквш 1940 агӀан дпсытӀ, сквшы 33 ракӀвын йныбжьыз.</se>
    <se lang="rus" variant_id="1">Дед умер совсем молодым в 1940 году в возрасте 33 лет.</se>

  </para>
  <para id="37">
    <se lang="aba" variant_id="0">Ауыгьи арра апны дкъвырльыкъвхагӀвын, атшква швабыж бзи йбун.</se>
    <se lang="rus" variant_id="1">Он тоже был военным и очень любил лошадей.</se>

  </para>
  <para id="38">
    <se lang="aba" variant_id="0">Сабаду йаба йхъапщыла ХанмелекхӀва йлыпхьун.</se>
    <se lang="rus" variant_id="1">Жену прадеда звали Ханмелек.</se>

  </para>
  <para id="39">
    <se lang="aba" variant_id="0">Ауат хвгӀвы сабичва рыман: ахӀба ХӀамзатхӀва йыхьзын, ауи йымщтахь сабаду ХӀаджьгьари дгӀайуан, ауи йымщтахь Асльан, Кьабахан йгьи Нальмысхан айцӀбачвата йрыман.</se>
    <se lang="rus" variant_id="1">У них было 5 детей: старший Хамзат, мой дед Хадж-Герий, Аслан, Кябахан и Нальмесхан.</se>

  </para>
  <para id="40">
    <se lang="aba" variant_id="0">ХӀамзат АйханхӀва пазаджвыкӀ дйыман, ауи сквшы 70 йныбыжьта хысквша рапхъала дпсытӀ.</se>
    <se lang="rus" variant_id="1">У Хамзата был один-единственный сын Айхан, он умер 3 года назад в возрасте 70 лет.</se>

  </para>
  <para id="41">
    <se lang="aba" variant_id="0">Айхан гӀвпачви пхӀакӀи гӀайтынхатӀ.</se>
    <se lang="rus" variant_id="1">У него двое сыновей и одна дочь.</se>

  </para>
  <para id="42">
    <se lang="aba" variant_id="0">АхӀба Рожден йыхьызпӀ, сквшы 50 дыртапӀ, ауыгьи пакӀ дйымапӀ — ЭкберкхӀва йыхьызпӀ, сквшы 20 йхъыцӀитӀ.</se>
    <se lang="rus" variant_id="1">Старшего зовут Рожден (50 лет), у него есть сын Экберк (20 лет).</se>

  </para>
  <para id="43">
    <se lang="aba" variant_id="0">Айхан йпайцӀба БандерхӀва йыпхьитӀ, ауи сквшы 42 дыртапӀ, ауыгьи пахвыцкӀ дйымапӀ, йпхӀа Нурдан тыхӀа дцахьатӀ.</se>
    <se lang="rus" variant_id="1">Младшего зовут Бандер (42 года), у него тоже один сын. ~~~ Дочь Нурдан замужем.</se>

  </para>
  <para id="44">
    <se lang="aba" variant_id="0">Сабаду ХӀаджьгьари пакӀ дйыман, ауи саба Джьамбулат йакӀвын.</se>
    <se lang="rus" variant_id="1">У деда Хаджи-Герия был один сын — мой отец Джамбулат.</se>

  </para>
  <para id="45">
    <se lang="aba" variant_id="0">ХӀаба йпны хӀаргьи гӀвыджь хӀнадзитӀ: сари сахща Имрани.</se>
    <se lang="rus" variant_id="1">У отца нас двое — я и сестра Имран.</se>

  </para>
  <para id="46">
    <se lang="aba" variant_id="0">Сабаду ХӀаджьгьари йаща Асльан асквш 1912 агӀан айсра дпшцӀалын сквшы 20 дыртата даладзтӀ.</se>
    <se lang="rus" variant_id="1">Брат моего деда Аслан погиб на войне в 1912 году в Стамбуле в возрасте 20 лет.</se>

  </para>
  <para id="47">
    <se lang="aba" variant_id="0">Ауи гӀари гьйымамызтӀ.</se>
    <se lang="rus" variant_id="1">Детей у него не было.</se>

  </para>
  <para id="48">
    <se lang="aba" variant_id="0">— Трыкв апны йаъу Дарыкъвакт уызгӀаквчважварма, ауаъа кӀаразын уаъазма?</se>
    <se lang="rus" variant_id="1">— Расскажи об ауле Дударуковском в Турции, ты там бывал?</se>

  </para>
  <para id="49">
    <se lang="aba" variant_id="0">— Агангьи саъан.</se>
    <se lang="rus" variant_id="1">— Конечно, бывал.</se>

  </para>
  <para id="50">
    <se lang="aba" variant_id="0">Сара ауаъа щардала сцитӀ.</se>
    <se lang="rus" variant_id="1">Я туда часто езжу.</se>

  </para>
  <para id="51">
    <se lang="aba" variant_id="0">Ауаъа сыгӀвзачвагьи съахӀыльчвагьи тапӀ.</se>
    <se lang="rus" variant_id="1">Там живут друзья и родственники.</se>

  </para>
  <para id="52">
    <se lang="aba" variant_id="0">Ауаса акыт абзазагӀвчва швабыж ймачӀыгӀвхатӀ, унагӀва 20–25 рахӀа йгьнадзахуам, анахьанат акъалаква йырталхтӀ.</se>
    <se lang="rus" variant_id="1">Но, к сожалению, в ауле осталось мало людей, примерно 20–25 дворов, остальные разъехались по городам.</se>

  </para>
  <para id="53">
    <se lang="aba" variant_id="0">Саби сабадуи акыт йтабзазатӀ, рнышвынтараквагьи ауаъа йаъапӀ.</se>
    <se lang="rus" variant_id="1">Мой отец и дед там жили и там же похоронены.</se>

  </para>
  <para id="54">
    <se lang="aba" variant_id="0">— Джьан, йшухӀвауала, уабагьи уабадугьи арра апны къвырльыкъв рхун...</se>
    <se lang="rus" variant_id="1">— Джан, ты говорил, что твой отец и дед были военными...</se>

  </para>
  <para id="55">
    <se lang="aba" variant_id="0">— Щта, ауат агӀвыджьгьи арра апны йкъвырльыкъвхагӀвын.</se>
    <se lang="rus" variant_id="1">— Да, они оба были военными.</se>

  </para>
  <para id="56">
    <se lang="aba" variant_id="0">— Атрыкв Дарыкъвакт апны датша ткъвымта йтайа?</se>
    <se lang="rus" variant_id="1">— Какие фамилии сохранились в турецком Дударуковском ауле?</se>

  </para>
  <para id="57">
    <se lang="aba" variant_id="0">— МалхӀвазргӀа, ХӀачвыкъваргӀа, ДжьанымбейргӀа, датшагьи.</se>
    <se lang="rus" variant_id="1">— Малхозовы, Хачуковы, Джандубаевы и другие.</se>

  </para>
  <para id="58">
    <se lang="aba" variant_id="0">— Араъа хӀпынгьи ДарыкъваргӀа ркыт ужвы Псыжв ахьызта йшаъу угӀахьама?</se>
    <se lang="rus" variant_id="1">— Ты знаешь, что у нас тоже есть аул Дударуковых (Псыж) здесь?</se>

  </para>
  <para id="59">
    <se lang="aba" variant_id="0">— Щта, йызгӀахьатӀ.</se>
    <se lang="rus" variant_id="1">— Да, я знаю.</se>

  </para>
  <para id="60">
    <se lang="aba" variant_id="0">Ауи аунашва йапхъахауата йаныздыр счкӀвынхвыцын.</se>
    <se lang="rus" variant_id="1">Впервые я узнал об этом, когда был еще совсем маленьким.</se>

  </para>
  <para id="61">
    <se lang="aba" variant_id="0">УадыргӀвана Майкъвап саннай хӀткъвым атурых сазцӀгӀауа салагатӀ.</se>
    <se lang="rus" variant_id="1">Потом, когда я приехал учиться в Майкоп, стал больше интересоваться историей своего рода.</se>

  </para>
  <para id="62">
    <se lang="aba" variant_id="0">Ауи асхъан Псыжв кыт атурых йауата джьащахъвара щарда гӀаздыртӀ.</se>
    <se lang="rus" variant_id="1">И именно тогда я узнал много интересного об ауле Псыж.</se>

  </para>
  <para id="63">
    <se lang="aba" variant_id="0">— Майкъвап уъадзапхьуз асквшкъом руацӀа Псыжв зынгьи угьгӀамйызма?</se>
    <se lang="rus" variant_id="1">— Почему за эти долгие годы, что ты учился в Майкопе, ты ни разу не приехал в Псыж?</se>

  </para>
  <para id="64">
    <se lang="aba" variant_id="0">— Сара швабыж йстахъын сапхъанчӀвиква ркыт снайта съахӀыльчва гӀасауырныс.</se>
    <se lang="rus" variant_id="1">— Я очень хотел приехать в аул своих предков и найти родственников.</se>

  </para>
  <para id="65">
    <se lang="aba" variant_id="0">Сара щарда сазцӀгӀатӀ, ауаса акыт сызцнайуаш заджвгьи дгьсмаутӀ.</se>
    <se lang="rus" variant_id="1">Я много спрашивал, но, к сожалению, так и не смог найти человека, с которым мог бы поехать туда.</se>

  </para>
  <para id="66">
    <se lang="aba" variant_id="0">Расей саъищтара уара уакӀвпӀ йапхъахауа абазата йгӀасачважвауа.</se>
    <se lang="rus" variant_id="1">Ты — первый абазин, с которым я разговариваю за эти годы, что нахожусь в России.</se>

  </para>
  <para id="67">
    <se lang="aba" variant_id="0">Уара уахӀварала апхын сасра снайуаштӀ, сапхъанчӀвиква ркытгьи збарныс сылшуштӀ.</se>
    <se lang="rus" variant_id="1">И по твоей просьбе я к вам приеду летом и наконец-то увижу аул моих предков.</se>

  </para>
  <para id="68">
    <se lang="aba" variant_id="0">Абараса йакӀвшатӀ ДарыкъваргӀа рткъвмлагӀви сари хӀайчважвара.</se>
    <se lang="rus" variant_id="1">Вот таким получился наш разговор с потомком древнего абазинского княжеского рода.</se>

  </para>
  <para id="69">
    <se lang="aba" variant_id="0">Расей апны ДарыкъваргӀа рткъвымхьыз нкъвызгауа абзазагӀвчва гӀаууачвапӀ.</se>
    <se lang="rus" variant_id="1">В России уже почти невозможно найти людей, являющихся носителями фамилии Дударуков.</se>

  </para>
  <para id="70">
    <se lang="aba" variant_id="0">Ауаса хӀгвыгъитӀ Трыквшта йтабзазауа ДарыкъваргӀа рыуа заджвымзара-заджвы йапхъанчӀвиква рчӀвыла дгӀацапахта йткъвым рытшгӀва амца шӀыц-шӀыц йацӀихъихныс.</se>
    <se lang="rus" variant_id="1">Но остается надежда, что один из Дударуковых, проживающих в Турции, возможно, когда-нибудь вернется на земли своих предков и вновь зажжет пламя своего рода.</se>

  </para>
</body>
</html>
