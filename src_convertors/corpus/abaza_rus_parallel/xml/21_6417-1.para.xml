<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">УахьчӀвала Абашта айсра ду йалаз абазаква йрыуата агӀгӀвы ракӀвпӀ абгата йгӀанхаз.</se>
    <se lang="rus" variant_id="1">Сегодня из абазин, участвовавших в Великой Отечественной войне, в живых осталось всего 8 человек.</se>
  </para>
  <para id="1">
    <se lang="aba" variant_id="0">Ансисквша рпхьадзара рыцӀа-рыцӀа йалдзгӀитӀ асквшква 1941–1945 руацӀа йакӀвшаз айсра ашахӀатква — афронт апны, анамыцаква йыркӀыз аштаква рпны, атыл апны йгӀаншуз зыла йабата йыззыхӀвахуаш.</se>
    <se lang="rus" variant_id="1">С каждым годом становится меньше и свидетелей событий 1941–1945 годов. А значит, меньше остается людей, которые могут рассказать о том, что происходило тогда на фронте, на оккупированной территории, в тылу.</se>
  </para>
  <para id="2">
    <se lang="aba" variant_id="0">Ага йгвасразтынгьи, АйгӀайра Ду гӀатызгаз айсыгӀвчвагьи рыхьызква азаман йаладзитӀ.</se>
    <se lang="rus" variant_id="1">Увы, забываются даже имена воинов, добывших ту Великую Победу.</se>
  </para>
  <para id="3">
    <se lang="aba" variant_id="0">Май а 6 атшын арат ажваква — «Акнига акӀвпӀ ахъмаштылра злагӀаухчуш амальква йрагъьу» — йызнымкӀва йбыжьгун Адуней колледж «Полиглот» азал апны. Ари атшын араъа йакӀвшатӀ АйгӀайра йахъыцӀуа асквш 70 йадахӀвуата Абаза-апсуа уагӀахъа ртшауацӀыхра ацхърагӀара знархару а-Дуней адкӀылара «Алашара» йгӀацӀырщтыз агӀвкнигакӀ рпрезентация.</se>
    <se lang="rus" variant_id="1">«Книга — лучший способ сохранения памяти», — эти слова не раз звучали 6 мая в актовом зале Международного колледжа «Полиглот» в Черкесске, где проходила презентация двух книг, изданных к 70-летию Победы Автономной некоммерческой организацией «Международное объединение содействия развитию абазино-абхазского этноса „Алашара“».</se>
  </para>
  <para id="4">
    <se lang="aba" variant_id="0">Айззара йалан Къарча-Черкес республика а-Правительства анхагӀвчва, абазаква ъатабзазауа арайонкви акыткви ргӀащтийыгӀвчва, апхьартаква, абиблиотекаква, ажвлара организацияква рунашвачпагӀвчва.</se>
    <se lang="rus" variant_id="1">На ней присутствовали представители правительства Карачаево-Черкесской республики, администраций районов и населенных пунктов (где компактно проживают абазины) руководители школ, библиотек, общественных организаций.</se>
  </para>
  <para id="5">
    <se lang="aba" variant_id="0">Дара акнигаква рфырква — Абашта айсра Ду аветеранква — айззара йгӀадгылырныс гьрылымшатӀ. Ауи апш къару гьрымахым.</se>
    <se lang="rus" variant_id="1">К сожалению, сами герои этих книг — ветераны Великой Отечественной войны — прийти на мероприятие не смогли.</se>
  </para>
  <para id="6">
    <se lang="aba" variant_id="0">Акнига «ХӀпсадгьыл гӀазхчаз квырмыш рзыхӀчпитӀ» «Абазашта» газет аредакция ркъарула йадыргалтӀ, абаза бызшвала йгӀвыпӀ, ауи апны Къарча-Черкес абаза кытква йрыуата Абашта айсра Ду йалаз рыхьызква ашӀыпхьадзапӀ. </se>
    <se lang="rus" variant_id="1">Книга «Вечная слава героям» («ХӀпсадгьыл гӀазхчаз квырмыш рзыхӀчпитӀ») подготовлена редакцией газеты «Абазашта», написана на абазинском языке и представляет собой список участников Великой Отечественной войны из абазинских населенных пунктов Карачаево-Черкесии.</se>
  </para>
  <para id="7">
    <se lang="aba" variant_id="0">УахьчӀвала йабгаркӀву абаза ветеранква йгӀарыквчважвауа агӀвыраквагьи аншвалтӀ ауаъа.</se>
    <se lang="rus" variant_id="1">Также в нее включены материалы о ныне живущих ветеранах-абазинах.</se>
  </para>
  <para id="8">
    <se lang="aba" variant_id="0">Аредакция анхагӀвчва айсра йалакваз рыхьызква анщаквдыргылуаз акытква рунашвхъцӀартаквагьи йрайкьангьаштӀ, уадыргӀвана ауат агазет анапа йгӀаквырцӀатӀ, апхьагӀвчва йгӀадыргаз ахабар шӀыцквалагьи йдрытаразхтӀ. </se>
    <se lang="rus" variant_id="1">Сведения об участниках войны были предварительно согласованы с администрациями сельских поселений, опубликованы на страницах газеты, после чего скорректированы с учетом полученной от читателей новой информации.</se>
  </para>
  <para id="9">
    <se lang="aba" variant_id="0">Акнига ангӀацӀцӀ амщтахьгьи псахра, рытаразхра гӀаншарныс ауаштӀ, йшпакӀву ухӀварыквын айсра азаман йлырхыз ашвъаквала апхъала акытква рпны зыхьызква бергьльымыз айсыгӀвчва гӀадрыбергьыльыркӀвитӀ. </se>
    <se lang="rus" variant_id="1">Вероятнее всего, уточнения и дополнения будут поступать и после выхода книги. Изучение документов военного времени позволяет установить новые имена участников боев, о которых прежде в их родовых аулах не знали.</se>
  </para>
  <para id="10">
    <se lang="aba" variant_id="0">ЙалкӀгӀата ауат гӀазквчважвауа айсра апхъала йыркӀыта, йтыргата йахьъанызла айсра йпшцӀалыз, йайсыз хӀхаквлагӀвчва ракӀвпӀ.</se>
    <se lang="rus" variant_id="1">Главным образом это касается тех, кто был репрессирован в 1930-е годы и призван на фронт из мест ссылки.</se>
  </para>
  <para id="11">
    <se lang="aba" variant_id="0">Ауат рыуа щардагӀвы айсра йаладзтӀ, ръахӀыльчва хабаркӀгьи гӀармайдзауата йгӀанхатӀ.</se>
    <se lang="rus" variant_id="1">Многие из них не вернулись домой, что и стало причиной отсутствия информации о них.</se>
  </para>
  <para id="12">
    <se lang="aba" variant_id="0">Акнига «ХӀпсадгьыл гӀазхчаз квырмыш рзыхӀчпитӀ» апны уахьчӀвала рыцӀа йабгата йгӀашӀыпхьадзапӀ афронт йпшцӀаз, апартизанква йрылата йайсыз абазаква рыхьызква.</se>
    <se lang="rus" variant_id="1">Книга «Вечная слава героям» предлагает читателям наиболее полный на сегодняшний день список абазин, воевавших на фронте в действующей армии и в партизанских отрядах.</se>
  </para>
  <para id="13">
    <se lang="aba" variant_id="0">Ауи акӀвпӀ акнига амагӀны швабыж йыздуу.</se>
    <se lang="rus" variant_id="1">И в этом ее огромная ценность.</se>
  </para>
  <para id="14">
    <se lang="aba" variant_id="0">Ауи «Алашара» адкӀылара рцхърагӀарала йгӀацӀцӀтӀ. </se>
    <se lang="rus" variant_id="1">Она издана на средства АНО «Алашара».</se>
  </para>
  <para id="15">
    <se lang="aba" variant_id="0">ЙгӀвбахауа акнига — «Абазашта афырква рхъацӀара» — апны абаза уагӀахъа йрыуаз Ар Къапщ айсыгӀвчва Абашта айсра Ду агӀан хъацӀарата йгӀадырбаз ахъазла къральыгӀва ртшхъвага гӀазквнадыргаз рыхьызква гӀарбапӀ, ауат йгӀарыквчважвитӀ. </se>
    <se lang="rus" variant_id="1">Во вторую книгу — «Подвиги героев Абазашты» — вошли описания подвигов отдельных бойцов Красной Армии, за которые они были награждены орденами и медалями.</se>
  </para>
  <para id="16">
    <se lang="aba" variant_id="0">Хъахчарала Россия Федерация аминистерства асайт «АуагӀа рхъацӀара» ашвъаква ракӀвпӀ акнига йаншвалыз агӀвыраква гӀазхъыху.</se>
    <se lang="rus" variant_id="1">Сведения взяты из наградных документов, опубликованных на сайте Министерства обороны РФ «Подвиг народа».</se>
  </para>
  <para id="17">
    <se lang="aba" variant_id="0">«Алашара» адкӀылара апны акнига адгалра йазынарху апроект лырхтӀ, Россия Федерация а-Президент йунашвала (No 11-рп, асквш 2014, январ а 17 агӀан йгӀацӀцӀтӀ) АкъральыгӀва гвчӀагӀвчпара фонд йакӀвдыршуз анкъвакъвра апны грант гӀарыквшватӀ. </se>
    <se lang="rus" variant_id="1">В организации «Алашара» был разработан проект издания книги, который выиграл грант, выделенный в соответствии с распоряжением президента Российской Федерации от 17.01.2014 No11-рп и на основании конкурса, проведенного Национальным благотворительным фондом.</se>
  </para>
  <para id="18">
    <se lang="aba" variant_id="0">Асайт йгӀаквшваз ашвъа къом йрылапшуамцара акнига адгалагӀвчва йгӀалыркӀгӀатӀ абаза кытква йрыуата афронт йпшцӀалыз уагӀа 368-гӀв рхъацӀара йгӀаквчважвауа ашвъаква. Ашвъаква йгӀадырбитӀ ауат ртшхъвага 612 ззгӀарыртыз ахъацӀара, афырра. Абазаква йгьырхъазым араъа зыхьызква гӀарбу, абаза кытква йыртыцӀын айсра йпшцӀалтӀ анахьанат ауагӀахъаква йгӀарылцӀыз щардагӀвгьи.</se>
    <se lang="rus" variant_id="1">Из огромной массы размещенных на сайте документов создателям книги удалось выбрать материалы, описывающие подвиги, за которые 368 абазин и представителей других народов, призванных на фронт из абазинских аулов, получили 612 наград.</se>
  </para>
  <para id="19">
    <se lang="aba" variant_id="0">Артшхъвагаква йрылапӀ Ленин йорденкӀ, Абаракъ Къапщ аорденква — 20, йапхъахауа ахӀагӀара зму Абашта айсра аорденква — 20, йгӀвбахауа ахӀагӀара зму Абашта айсра аорденква — 64, ЙачӀва Къапщы орденква — 147, йапхъахауа ахӀагӀара зму а-ЧӀахӀра орденкӀ, йгӀвбахауа ахӀагӀара зму а-ЧӀахӀра аорденква — 3, йхпахауа ахӀагӀара зму а-ЧӀахӀра аорденква — 39, «АхъацӀара ахъазла» медальква — 210, «Айсра апны агӀатгараква рыхъазла» медальква — 103 йнадзауата.</se>
    <se lang="rus" variant_id="1">Это 1 орден Ленина, 20 орденов Красного Знамени, 4 ордена Александра Невского, 20 орденов Отечественной войны ӏ степени, 64 ордена Отечественной войны ӏӏ степени, 147 орденов Красной Звезды, 1 орден Славы ӏ степени, 3 ордена Славы ӏӏ степени, 39 орденов Славы ӏӏӏ степени, 210 медалей «За отвагу», 103 медали «За боевые заслуги».</se>
  </para>
  <para id="20">
    <se lang="aba" variant_id="0">Айсра асквшква рагӀан абазаква рыуа заджвгьи йгьиквнадмыргатӀ Совет Союз а-Фыр хьыз, ага Къарча йгьи Черкес автоном областква рбзазагӀвчва йрыуата а-ЙачӀва Хьапщ апхъапхъадза йгӀазыртыз Псыжв кыт абзазагӀв, абаза ХӀачвыкъва ЗамахӀщари йакӀвызтынгьи.</se>
    <se lang="rus" variant_id="1">За годы войны никто из абазин не был удостоен звания Героя Советского Союза, хотя первым из бывших Карачаевской и Черкесской автономных областей — нынешней Карачаево-Черкесской Республики — «Золотую Звезду» получил абазин Замахщери Османович Кунижев из аула Псыж.</se>
  </para>
  <para id="21">
    <se lang="aba" variant_id="0">Асквш 1940 агӀан йакӀвшуз Совет-Фин айсра агӀан йгӀайырбаз ахъацӀара акӀвпӀ ауи артшхъвага ду злагӀатигаз.</se>
    <se lang="rus" variant_id="1">Ее он заслужил своими подвигами во время советско-финской войны в 1940 году.</se>
  </para>
  <para id="22">
    <se lang="aba" variant_id="0">ХӀачвыкъва ЗамахӀщари Абашта Айсра Дугьи далан, ауаса хӀатлата данырхвы амщтахь дгӀапшцӀырщтхтӀ. </se>
    <se lang="rus" variant_id="1">З. О. Кунижев участвовал и в Великой Отечественной войне, но вследствие тяжелого ранения и контузии был демобилизован.</se>
  </para>
  <para id="23">
    <se lang="aba" variant_id="0">Акнигаква рпрезентация анакӀвшуз агӀан рабадучва йгӀадырбаз ахъацӀара йгӀаквчважвауа ашвъаква йгӀарыпхьатӀ ауат айсыгӀвчва ртынхаква.</se>
    <se lang="rus" variant_id="1">На презентации книг потомки героев войны прочитали описания подвигов своих дедов и прадедов.</se>
  </para>
  <para id="24">
    <se lang="aba" variant_id="0">Асабиква ашвъаква йангӀарыпхьуз рпсып рзытамгахуата ачӀвыуара ангӀарайбануазгьи гӀаншун.</se>
    <se lang="rus" variant_id="1">У некоторых при этом спирало дыхание, а на глазах появлялись слезы.</se>
  </para>
  <para id="25">
    <se lang="aba" variant_id="0">Ауи йаквшахӀатхитӀ йгӀадзынгылуа абанпараквагьи айсра атема шраргвану, амагӀны цӀолата йшрылархӀвауа.</se>
    <se lang="rus" variant_id="1">Эти эмоции — свидетельство того, что и для молодого поколения россиян тема войны близка и священна.</se>
  </para>
  <para id="26">
    <se lang="aba" variant_id="0">ЙынджьыгьчкӀвын кыт апхьарта апны «Алашара» ргӀаджвыквцӀарала йгӀаныршу ачкӀвынчва айцӀбачва рхор агӀахъвмаррагьи йгӀанарбатӀ ауи.</se>
    <se lang="rus" variant_id="1">Это подтвердило и выступление младшей группы хора мальчиков Инжич-Чукунской средней школы, созданного по инициативе «Алашары».</se>
  </para>
  <para id="27">
    <se lang="aba" variant_id="0">Черкесск къала апны йгӀаныршу «Алашара» адкӀылара аунашвачпагӀв Мыхц Рамазан АйгӀайра Амш йадахӀвуата адкӀылара нхарата йакӀвнаршауа даквчважватӀ, адуней йгӀаквылгӀвацаз агӀвкнигакӀ рмагӀны гӀаликӀгӀатӀ. </se>
    <se lang="rus" variant_id="1">Руководитель обособленного подразделения АНО «Алашара» в Черкесске Рамазан Мхце рассказал о работе, которую проводит организация в связи с празднованием Дня Победы, особо подчеркнув значимость вышедших в свет книг.</se>
  </para>
  <para id="28">
    <se lang="aba" variant_id="0">«Абазашта» газет аредактор хъада Къвыл Фардауыс йгьи «Абазашта афырква рхъацӀара» книга адгалагӀв ЧкӀала Георгий агӀвыраква ррыхӀазырра, ргӀацӀщтра йацхърагӀаз зымгӀвагьи йшырзыразу гӀархӀватӀ.</se>
    <se lang="rus" variant_id="1">Главный редактор газеты «Абазашта» Фардаус Кулова и составитель книги «Подвиги героев Абазашты» Георгий Чекалов поблагодарили всех, кто оказал помощь в их подготовке и издании.</se>
  </para>
  <para id="29">
    <se lang="aba" variant_id="0">АгӀацӀщтраква магӀны ду шрыму гӀалыркӀгӀатӀ ареспублика айсра къвырльыкъвхара акомиссар Темыр Арсен, Къарча-Черкес республика а-КъральыгӀва уагӀахъа библиотека адиректор Хапчаев Салых, ауагӀахъа уысква, акоммуникация йгьи апечат руысла Къарча-Черкес республика аминистр йтарагылагӀв Туркменов Адлер, Абаза йгьи АдгьахӀабльа районква рхъадаква ртарагылагӀвчва Йуан Ирина йгьи КӀвыждза Александр, айсра, анхара, ар къвырльыкъвхара аветеранква рреспублика Совет апредседатель ТхӀаквщына Николай, апшгӀара гвып «ХъацӀара» аунашвачпагӀв ПсхӀвы Зоя, «Абаза» жвлара мгӀвайсра аунашвачпагӀв ШенкӀауа МухӀадин.</se>
    <se lang="rus" variant_id="1">Оценку книгам дали военный комиссар республики Арсен Темиров, директор Государственной национальной библиотеки КЧР имени Халимат Байрамуковой Салых Хапчаев, заместитель министра КЧР по делам национальностей, массовым коммуникациям и печати Адлер Туркменов, заместители глав администраций Абазинского и Адыге-Хабльского муниципальных районов Ирина Ионова и Александр Кужев, председатель республиканского Совета ветеранов войны, труда, Вооруженных Сил и правоохранительных органов Николай Такушинов, руководитель поискового отряда «Подвиг» Зоя Псху, председатель общественного движения «Абаза» Мухадин Шенкао.</se>
  </para>
  <para id="30">
    <se lang="aba" variant_id="0">ЗымгӀвагьи йацшӀакӀта йшырпхьадзауала, ауыс амагӀны швабыж йдупӀ, апхъахьылагьи уадынхалра атахъыта йаъапӀ. </se>
    <se lang="rus" variant_id="1">Все они были едины во мнении, что эта работа очень важна и ее нужно продолжать.</se>
  </para>
  <para id="31">
    <se lang="aba" variant_id="0">ПсхӀвы Зоягьи дхӀазырпӀ йадылкӀылхьу ашвъаква гӀалырбарныс.</se>
    <se lang="rus" variant_id="1">Зоя Псху выразила готовность поделиться имеющимися у нее документами.</se>
  </para>
  <para id="32">
    <se lang="aba" variant_id="0">Апроектква ргӀаджвыквцӀагӀвчви рырхъйагӀвчви йырзынархата ажва гвапа щарда рхӀватӀ, ТхӀаквщына Николай Къвыл Фардауыси ЧкӀала Георгийи Россияла айсра, анхара, ар къвырльыкъвхара аветеранква р-Совет а-Президиум а-ЧӀахӀныгӀва грамотаква рнапӀыцӀайцӀатӀ.</se>
    <se lang="rus" variant_id="1">Были сказаны добрые слова в адрес инициаторов проектов и их исполнителей, а Николай Такушинов вручил Фардаус Куловой и Георгию Чекалову Почетные грамоты Президиума Совета Всероссийской общественной организации ветеранов (пенсионеров) войны, труда, Вооруженных Сил и правоохранительных органов.</se>
  </para>
  <para id="33">
    <se lang="aba" variant_id="0">Акнигаква «ХӀпсадгьыл гӀазхчаз квырмыш рзыхӀчпитӀ» йгьи «Абазашта афырква рхъацӀара» акытква, апхьартаква, абиблиотекаква йырзыршатӀ.</se>
    <se lang="rus" variant_id="1">Книги «Вечная слава героям» и «Подвиги героев Абазашты» переданы во все населенные пункты, школы и библиотеки.</se>
  </para>
  <para id="34">
    <se lang="aba" variant_id="0">Акытква рунашвахъацӀартаквагьи йрыртатӀ акнига «Абазашта афырква рхъацӀара» ауи гӀазквчважвауа айсыгӀвчва ртгӀачваква йырнапӀыцӀадыршваныс ахъазла.</se>
    <se lang="rus" variant_id="1">Администрации сельских поселений получили книгу «Подвиги героев Абазашты» и для семей воинов, о чьих подвигах в ней рассказывается.</se>
  </para>
  <para id="35">
    <se lang="aba" variant_id="0">Ауи акнига согӀата йрадзатӀ апрезентация йалакваз зымгӀвагьи.</se>
    <se lang="rus" variant_id="1">Ее подарили и всем участникам презентации.</se>
  </para>
</body>
</html>
