<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Йбергьльу амакъым «Уарайда, райда», «Уарида, райда» щардала ацхӏваразшва йбыжьгитӏ, Мараташварта Кӏавкӏаз апны йбзазауа ауагӏахъаква рашваква рпны йщтӏыхта йацырхӏвитӏ: абазаква, апсуаква, адгьаква, акъарча-балкъарква, датшагьи.</se>
    <se lang="rus" variant_id="1">Известный рефрен «Уарайда, райда», «Уарида, райда» часто слышится в качестве припева или громко произносится вместе с припевом в песнях народов Западного Кавказа, в частности абазин, абхазов, адыгов, карачаево-балкарцев и других.</se>
  </para>
  <para id="1">
    <se lang="aba" variant_id="0">Арат ажваква йуызрылымхуашта йрыларпапӏ бызшвала йапшым ашва щарда.</se>
    <se lang="rus" variant_id="1">Эта фраза проникла практически во все традиционные песни названных народов.</se>
  </para>
  <para id="2">
    <se lang="aba" variant_id="0">Зынла йхӏхӏвапӏ ауи йашӏырпшыта йгьрымам Марагӏацӏцӏырта Кӏавкӏаз ащхъабзазагӏвчвагьи, атрыкв уагӏахъаквагьи (ататарква, абашкирква, акъазахква, акиргизква, айакутква, ахакасква, акъвмыкъвква, датшагьи).</se>
    <se lang="rus" variant_id="1">Заметим, что ни у горцев Восточного Кавказа, ни у всего остального множества тюркских народов (татар, башкир, казахов, киргизов, якутов, хакасов, кумыков и многих других) нет похожего воспевания.</se>
  </para>
  <para id="3">
    <se lang="aba" variant_id="0">Гвынгӏвырапӏ зунашва хӏхӏвауа амакъыми ажвакви Мараташварта Кӏавкӏаз апны йшгӏаншаз, араъа сквшышвпхьадзарала йбзазауа ауагӏахъаква ркультура йшахъву, ауи акультура ащаквгылра зпщылугьи йырбзазарту ащхъа хӏагӏакви, апсыхӏвакви, абна жвпӏакви шракӏву.</se>
    <se lang="rus" variant_id="1">Понятен тот факт, что данный рефрен является феноменом Западного Кавказа и он, бесспорно, есть собственность исконных культур народов, рожденных и сформированных под впечатлением от величия и великолепия этого горного и лесистого края.</se>
  </para>
  <para id="4">
    <se lang="aba" variant_id="0">Рахӏа йджьащахъвахугьи ажваква гӏаншащата, магӏныта йгӏарныцӏуа злаузыхӏвауа абаза, апсуа бызшваква рдиалектква ракӏвпӏ. </se>
    <se lang="rus" variant_id="1">Самое интересное, что это слово является коренным и имеет смысловое значение только в абазинском и абхазском языках и их диалектах.</se>
  </para>
  <para id="5">
    <se lang="aba" variant_id="0">Ацхӏвара ажваква «Уарайда» арат абызшваквала «Уара Йдуу, Уара Йдооу» — хӏва акӏвын йшырхӏвуз, урышв бызшвалагьи йгӏаныцӏуа узалыргитӏ. </se>
    <se lang="rus" variant_id="1">Рефрен «Уарайда» дословно звучит на данных автохтонных языках как «Уара Йдуу, Уара Йдооу» и переводится как «Ты великий, Всевышний, стоящий над всеми». Дословно фраза «Уара Йдуу, Уара Йдооу» означает: «Ты, который Велик».</se>
  </para>
  <para id="6">
    <se lang="aba" variant_id="0">Араъа йгвынгӏвырахитӏ абарат ажваквала апсуаква, абазаква анчва штшизынадырхуз, йшныхӏвуз. Араса йанаъаз арат ауагӏахъаква кьристан дини мсылман дини йтамгылскӏва йанбзазуз акӏвын.</se>
    <se lang="rus" variant_id="1">Очевидно, что данный рефрен абхазоязычных народов являлся формулой возвеличивания Всевышнего Творца, с которой они обращались к Единому Богу до принятия ими христианства и ислама.</se>
  </para>
  <para id="7">
    <se lang="aba" variant_id="0">Шахӏат щарда аъапӏ ари атшазынархара цри бызшвала йырхӏвауата йгӏамгӏвайсищтара сквшышв щарда йа сквшызкьпхьадзара шцӏуа (ацхърагӏара йахӏвун, йныхӏвун, квырмыш аларчпун), ауатла Анчва Ду квырмыш шизырчпуз.</se>
    <se lang="rus" variant_id="1">У меня есть все основания полагать, что «Уара Йдуу, Уара Йдооу» — не что иное, как молитвенный рефрен их собственного языка, сохранившийся с древних времен, с которым они воздавали хвалу, просили прощения или помощи у Всевышнего Создателя.</se>
  </para>
  <para id="8">
    <se lang="aba" variant_id="0">Абари апш Анчва йахьыла тшазынархара ажва рапхъанчӏви диннкъвгара йапщылата цри бызшвала уагӏахъипхьадза йрымата йгӏамгӏвайсуан, мсылман дин йа кьристан дин йтамгылскӏва.</se>
    <se lang="rus" variant_id="1">Так, упоминание Высшего Создателя есть в родном языке практически каждого народа, что запечатлено в его давних верованиях, до принятия традиционного единобожия — ислама или христианства.</se>
  </para>
  <para id="9">
    <se lang="aba" variant_id="0">Аславянква рпны ауи «Белбог» — хӏва йыпхьун, атрыквква рпны — Тейри (уыжвгӏандзарагьи акъарчаква, анагӏвайква, ататарква ныха анырхӏвауа «Тейри» ацырцӏитӏ).</se>
    <se lang="rus" variant_id="1">У славян это Белбог, у тюрков — Тейри, и до сих пор карачаевцы, ногайцы, татары и другие клянутся, говоря «Тейри».</se>
  </para>
  <para id="10">
    <se lang="aba" variant_id="0">Адгьаква цри бызшвала «Йдуу Анчва» «Тха Шхуо» — хӏва йырхӏвитӏ, уахьчӏвала ауат рныха йацырцӏитӏ «Тхӏа соуа» — хӏва, авайнахква «Дейлах» рхӏвитӏ. </se>
    <se lang="rus" variant_id="1">У адыгов на родном языке Высший Бог — Тха Шхуо, и они также клянутся, говоря «Txӏa соуа». У вайнахов Всевышний Бог — Дейлах.</se>
  </para>
  <para id="11">
    <se lang="aba" variant_id="0">Ауи акӏвпӏта, апсуа-абаза ажваква «Уара Йдуу, Уара Йыдооу» датшата йухӏварыквын йгӏарныцӏитӏ: «Уара зымгӏва рацкӏыс Йдуу, Йымчхъу».</se>
    <se lang="rus" variant_id="1">Таким образом, нам становится понятным, что абазино-абхазское словосочетание «Уара Йдуу, Уара Йыдооу» использовалось при обращении к истинному Всевышнему Создателю, то есть к тому, который превыше всех и вся.</se>
  </para>
  <para id="12">
    <se lang="aba" variant_id="0">Ашваква рацхӏвараква рпны йахъазымкӏва «Уарайдоу, доу, уарайда» уахьчӏвала «Уаридада» — хӏва йапхьауата атацанадылраква рпны йырхӏвалитӏ. </se>
    <se lang="rus" variant_id="1">Помимо того что в песнях абазин и абхазов часто выделяется фраза или рефрен «уарайдоу доу, уарайда», существует обычай заводить в дом невесту со словами «уарийдаду».</se>
  </para>
  <para id="13">
    <se lang="aba" variant_id="0">Абаза бызшва апны йалапӏ ажванахъа: «Уаридадала атдзы днардылтӏ атаца».</se>
    <se lang="rus" variant_id="1">С абазинского языка фраза «Уарийдадала атдзы днардылтӏ атаца» дословно переводится как «Под „уаридаду“ невесту завели в дом».</se>
  </para>
  <para id="14">
    <se lang="aba" variant_id="0">Абари ацӏас атацанадылра апны зымгӏва рацкӏыс йхъадан, гватра ду азрыман.</se>
    <se lang="rus" variant_id="1">Это является своего рода кульминацией свадьбы.</se>
  </para>
  <para id="15">
    <se lang="aba" variant_id="0">«Уаридада» рхӏвун йгьи йырхӏвитӏ алыгажвква, ауат йрыцыркӏитӏ ахъачва.</se>
    <se lang="rus" variant_id="1">«Уаридаду» пели и поют старики, которым подпевают и остальные мужчины.</se>
  </para>
  <para id="16">
    <se lang="aba" variant_id="0">Абараса ахӏбачва таца дназдылуа аунагӏва, тгӏачва шӏыц гӏанзыршауа ачкӏвын, ауи йани йаби йрызхӏвахӏвуан, Анчва тшизынадырхауата ауат рыхъазла абзира йахӏвун.</se>
    <se lang="rus" variant_id="1">Так, старшее поколение или старейшины родов от всей души желают семье жениха, невесте, всему роду самого лучшего, в своих напевах по старинной традиции обращаясь к Всевышнему.</se>
  </para>
  <para id="17">
    <se lang="aba" variant_id="0">Абари ашвхӏаусыгӏвала «Уаридада» ацыхӏвара апсуаква, абазаква ртацанадылраква рпны магӏны ззырбауа цӏаста йынкъвыргун.</se>
    <se lang="rus" variant_id="1">Именно по этой причине хоровое пение или обряд «Уарийдады» был особо важной традицией на свадьбах абхазоязычных народностей.</se>
  </para>
  <para id="18">
    <se lang="aba" variant_id="0">Йацхӏцӏахитӏ йатаркӏвах, атаца атдзы «Уаридада»-ла лнадылра зцӏасыз Марагӏацӏцӏырта Кӏавкӏаз ащхъабзазагӏвчва йырхъазын.</se>
    <se lang="rus" variant_id="1">Стоит добавить, что обычай заводить невесту под напевы «Уарийдады» присущ только горцам Западного Кавказа.</se>
  </para>
  <para id="19">
    <se lang="aba" variant_id="0">Апхъанчӏви диннкъвгара цӏаста уахьчӏва йгӏащаквхаз швапхата йгӏарба йауаштӏ апсуа ашва «Анчва йызныхӏвара».</se>
    <se lang="rus" variant_id="1">В качестве одного из примеров подобного проявления древних верований в современных фольклорных элементах можно рассмотреть и абхазскую «Песнь Богу».</se>
  </para>
  <para id="20">
    <se lang="aba" variant_id="0">Апсуа ашваква рпны ажва «Ду, Йдуу» йгӏаныцӏуи абаза бызшва апны йгӏаныцӏуи апшыпӏ. </se>
    <se lang="rus" variant_id="1">Слово «Ду, Йдуу» в коллективном воспевании абхазов несет ту же смысловую нагрузку, что и в абазинском языке слова «Большой», «Великий», «Всемогущий» и т. п.</se>
  </para>
  <para id="21">
    <se lang="aba" variant_id="0">Зунашва хӏхӏвауа апсуа ашва апны абаза бызшвала йгвынгӏвырата йгӏарба йауаш ашвапхаква гьмачӏым.</se>
    <se lang="rus" variant_id="1">В подтверждение можно привести и те немногочисленные фразы, которые звучат в песне.</se>
  </para>
  <para id="22">
    <se lang="aba" variant_id="0">Абар ауат рыуа закӏы: «Рыцхаущраны хӏуыхӏвойд» (абаза бызшва хӏарыфла йгӏарбапӏ).</se>
    <se lang="rus" variant_id="1">К примеру, фраза «Рыцхаущраны хӏуыхӏвойд», как уже сказано выше, означает: «Мы просим Тебя помиловать нас».</se>
  </para>
  <para id="23">
    <se lang="aba" variant_id="0">Абари ацхӏвара, «Уарайда, райда», «Уарида, райда», аугӏа ршӏыйара апны асквшышвква йгӏарылстӏ, ауагӏа рдиннкъвгара ащайдзаква цӏолата апхъанчӏви заман йшрылалуа, рбзазара ацӏас гвыбзыгъаква йанакӏвызлакӏгьи магӏны ду шырзырбуз йаквшахӏатпӏ.</se>
    <se lang="rus" variant_id="1">Данный рефрен пронесен в народном творчестве через века и наглядно демонстрирует древность и глубину верований, наделение этими народами каждого этапа их жизни особым духовным смыслом.</se>
  </para>
</body>
</html>
