<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Абаза уагӀа апхъанчӀви заман йгӀашӀарышвта Ажва хвы аквырцӀун, амагӀны шдуу рылархӀвун.</se>
    <se lang="rus" variant_id="1">Абазинский народ издавна почитал Слово и придавал ему огромное значение.</se>
  </para>
  <para id="1">
    <se lang="aba" variant_id="0">АуагӀа йрылархӀвун Ажва анцӀару, йанцӀолу, йанхъагӀу, йанамщу, йанбаху, йанкӀынхӀару...</se>
    <se lang="rus" variant_id="1">В восприятии народа Слово обладало остротой (ажва цӀара), глубиной (ажва цӀола), сладостью (ажва хъгӀа), безвкусием (ажва мща), сухостью (ажва бах), лживостью (ажва кӀынхӀара)...</se>
  </para>
  <para id="2">
    <se lang="aba" variant_id="0">«Ажва ауатыкв йгӀаталтӀ», — рхӀвун абазаква ауи псы ахъарцӀауата.</se>
    <se lang="rus" variant_id="1">«Слово вошло в круг» («Ажва ауатыкв йгӀаталтӀ»), — говорили абазины о слове как о живом существе.</se>
  </para>
  <para id="3">
    <se lang="aba" variant_id="0">«Ажва уырчӀварыквын йчӀвитӀ, йуыргылырквын йгылитӀ», — рхӀвун ауагӀа ауи йацарпа, йгӀаурыхъва йшауа гӀалыркӀгӀауата.</se>
    <se lang="rus" variant_id="1">«Если слово посадить, оно садится, если поставить — стоит» («Ажва уырчӀварыквын йчӀвитӀ, йуыргылырквын — йгылитӀ»), — отмечал народ послушливость и податливость слова.</se>
  </para>
  <para id="4">
    <se lang="aba" variant_id="0">«Ажва хъгӀа ажв ахьитӀ», — рхӀвун ажва анхъагӀу алшара шдуу гӀадырбауата, йарауи дрыбагъьун датша ажважвкӀ апынгьи: «Ажва хъгӀа ащтанчӀв агӀвара йгӀатнадитӀ».</se>
    <se lang="rus" variant_id="1">«Доброе слово корову доит» («Ажва хъгӀа ажв ахьитӀ»), — отмечали люди, облекая безграничные возможности доброго слова в образное выражение, и заостряли это его свойство в другой пословице: «Сладкое слово и змею из норы выведет» («Ажва хъгӀа ащтанчӀв агӀвара йгӀатнадитӀ»).</se>
  </para>
  <para id="5">
    <se lang="aba" variant_id="0">АуагӀа ажва чвгьи ажва айши гвауарата йрылугьи гӀаргвынгӀвуан: «Ажва чвгьа ахы ацкӀыс йсачӀуачӀитӀ».</se>
    <se lang="rus" variant_id="1">Понимал народ и тот отрицательный эмоциональный заряд, который несет с собой слово, и по этому поводу говорил: «Злое слово жжет сильнее пули» («Ажва чвгьа ахы ацкӀыс йсачӀуачӀитӀ»).</se>
  </para>
  <para id="6">
    <se lang="aba" variant_id="0">Ажва псы ахъарцӀауата ауагӀа йрылархӀвун ауи амагӀны аныдзуагьи, йанкӀынхӀарахауагьи, йъатахъугьи йъатахъымгьи йангӀадрысабапуа йшайшахауа.</se>
    <se lang="rus" variant_id="1">Присваивая слову все признаки живого существа, люди осознавали, что оно также может разлагаться, изнашиваться, девальвироваться от чрезмерного использования к месту и не к месту.</se>

  </para>
  <para id="7">
    <se lang="aba" variant_id="0">«Ажва щардала йукъакърыквын афгӀвы хӀитӀ», — рхӀвун ауипхьадза.</se>
    <se lang="rus" variant_id="1">«Если долго пережевывать слово, оно обретает дурной запах» («Ажва щардала йукъакърыквын афгӀвы хӀитӀ»), — тонко подмечали они.</se>

  </para>
  <para id="8">
    <se lang="aba" variant_id="0">Абазаква йшырпхьадзузла, ажва зынгьи йгьпсуам, анцӀралагьи йпсыпынкъвгауа йгӀамгӀвайситӀ. Ауи ахъвыцра йгӀанарбитӀ абари ажважв: «Хъата псрыгьи ажва гьпсуам».</se>
    <se lang="rus" variant_id="1">Слово в восприятии абазин не просто живое, а вечно живое, не умирающее, что выразилось в поговорке «И человек умирает, но слово бессмертно» («Хъата псрыгьи ажва гьпсуам»).</se>

  </para>
  <para id="9">
    <se lang="aba" variant_id="0">Ари ажважв азахвара йаквшахӀатугьи ари акӀвпӀ: жвабапхьадзара, швкӀпхьадзара, зкьпхьадзара йнадзауата ажважвква сквшышвпхьадзарала ауагӀа ршӀалахӀвара йалата йгӀамгӀвайситӀ. </se>
    <se lang="rus" variant_id="1">Справедливость этих слов подтверждается тем, что десятки, сотни и даже тысячи абазинских крылатых выражений прошли через века и до сих пор остаются в употреблении.</se>

  </para>
  <para id="10">
    <se lang="aba" variant_id="0">Ажважвква рпны йгӀарбапӀ ауагӀа йдырхъвыхуаз агӀаншараква мшыркъвара, лакъырд турасы йтадыргылуа йшрылачважвуз.</se>
    <se lang="rus" variant_id="1">В пословицах и поговорках отразился юмор народа, склонность его в шутливой форме выразить верные, а порой и тонкие наблюдения.</se>

  </para>
  <para id="11">
    <se lang="aba" variant_id="0">Абар швапхаквакӀ: </se>
    <se lang="rus" variant_id="1">Вот примеры:</se>

  </para>
  <para id="12">
    <se lang="aba" variant_id="0">«АквтӀу шырдза апхызпӀ»; </se>
    <se lang="rus" variant_id="1">«АквтӀу шырдза апхызпӀ» («курице снится пшено»);</se>

  </para>
  <para id="13">
    <se lang="aba" variant_id="0">«Ала бгӀвыла уасырквын йгьахьуам»;</se>
    <se lang="rus" variant_id="1">«Ала бгӀвыла уасырквын йгьахьуам» («Если собаку ударить костью, ей не больно»);</se>

  </para>
  <para id="14">
    <se lang="aba" variant_id="0"> «Аквыджьма зуаса зчвагуш йхъылпала дадыритӀ»; </se>
    <se lang="rus" variant_id="1">«Аквыджьма зуаса зчвагуш йхъылпала дадыритӀ» («Волк по папахе узнает того, у кого можно унести овцу»); </se>

  </para>
  <para id="15">
    <se lang="aba" variant_id="0">«Ацгвы йабхӀвуазшва атаца йлыргӀа»;</se>
    <se lang="rus" variant_id="1">«Ацгвы йабхӀвуазшва атаца йлыргӀа» (Как бы говоря кошке, дай услышать невестке»);</se>

  </para>
  <para id="16">
    <se lang="aba" variant_id="0"> «Уахъынла йугвапхаз апхӀвыспа тшынлата зны уылпшых».</se>
    <se lang="rus" variant_id="1">«Уахъынла йугвапхаз апхӀвыспа тшынлата зны уылпшых» («На девушку, что приглянулась ночью, посмотри еще раз при свете дня»).</se>

  </para>
  <para id="17">
    <se lang="aba" variant_id="0">Ажважвква рбыжьгаща амакъымгьи амагӀны гватрадъа йгӀаныжь йгьауашым.</se>
    <se lang="rus" variant_id="1">Немаловажное значение в пословицах и поговорках обретает музыкальность звучания.</se>

  </para>
  <para id="18">
    <se lang="aba" variant_id="0">Ажва ахъазла: «АхӀвыча тлача рхчума?»</se>
    <se lang="rus" variant_id="1">Например: «АхӀвыча тлача рхчума?» («Разве хромую отару стерегут?»).</se>

  </para>
  <para id="19">
    <se lang="aba" variant_id="0">Абжьы «ч» акӀвпӀ ажванахъа макъым ацӀазшва йаквзырпшуа.</se>
    <se lang="rus" variant_id="1">Здесь обращает на себя внимание выделенность звука «ч», что придает всей фразе некую музыкальную оформленность.</se>

  </para>
  <para id="20">
    <se lang="aba" variant_id="0">Ауысара апны ауи «аллитерация» — хӀва йапхьитӀ. </se>
    <se lang="rus" variant_id="1">В поэзии такой прием называется аллитерацией.</se>

  </para>
  <para id="21">
    <se lang="aba" variant_id="0">Абар ужвыгьи ауи йашӀырпшу швапхакӀ: </se>
    <se lang="rus" variant_id="1">Вот еще один подобный пример:</se>

  </para>
  <para id="22">
    <se lang="aba" variant_id="0">«Ачрын йчара йчгара гьарыдзуам».</se>
    <se lang="rus" variant_id="1">«Ачрын йчара йчгара гьарыдзуам» («Еда батрака не утоляет его голода»).</se>

  </para>
  <para id="23">
    <se lang="aba" variant_id="0">Абжьы «гв» йгӀаннаршауа аллитерация швапхагьи аъапӀ:</se>
    <se lang="rus" variant_id="1">А вот аллитерация на звук «гв»:</se>

  </para>
  <para id="24">
    <se lang="aba" variant_id="0">«Гвла гвымха айгвас дуымкӀын».</se>
    <se lang="rus" variant_id="1">«Гвла гвымха айгвас дуымкӀын» («Не роднись с плохим соседом»).</se>

  </para>
  <para id="25">
    <se lang="aba" variant_id="0">Ужвы йгӀахӀырбауа ашвапхаква рпны абжьы аквшвара йахъазымкӀва ажважв ауацӀа рифмагьи гӀаншитӀ: </se>
    <se lang="rus" variant_id="1">В следующих примерах слышится не просто повтор звуков, в них уже чувствуется наличие внутренней рифмы:</se>

  </para>
  <para id="26">
    <se lang="aba" variant_id="0">«Йызмайдзауа лабайдза йыквшвитӀ»;</se>
    <se lang="rus" variant_id="1">«Йызмайдзауа лабайдза йыквшвитӀ» («Кому не терпится, тот получает сырой палкой»); </se>

  </para>
  <para id="27">
    <se lang="aba" variant_id="0"> «Аба алаба дагӀвызапӀ»;</se>
    <se lang="rus" variant_id="1">«Аба алаба дагӀвызапӀ» («Отец подобен палке» — это о строгости родителя);</se>

  </para>
  <para id="28">
    <se lang="aba" variant_id="0"> «Агвла агвы дагӀвызапӀ».</se>
    <se lang="rus" variant_id="1">«Агвла агвы дагӀвызапӀ» («Сосед сердцу подобен»).</se>

  </para>
  <para id="29">
    <se lang="aba" variant_id="0">ЙцӀыхъвахауа агӀвшвапхакӀ рмакъым ъаквшвауа йахъазымкӀва ауагӀа рхъвыцща цӀола абайарагьи гӀадырбитӀ.</se>
    <se lang="rus" variant_id="1">В последних двух поговорках помимо удачного созвучия обращает на себя внимание и прекрасное образное мышление народа.</se>

  </para>
  <para id="30">
    <se lang="aba" variant_id="0">ЙащтагӀайуа ашвапха йшабгу уыса аъаща йтагылапӀ — йащтацауа ахажвакӀгьи рифма гӀандыршитӀ: «АпхӀвыси ауыси гьагӀвысуам».</se>
    <se lang="rus" variant_id="1">А следующий пример — вообще сплошная поэзия: все три слова, идущие друг за другом, рифмуются между собой: «АпхӀвыси ауыси гьагӀвысуам» («Женщина и работа не минуют друг друга»).</se>

  </para>
  <para id="31">
    <se lang="aba" variant_id="0">Абаза уагӀа рхъвыцща апшдзара нахвата йгӀарбапӀ абари ашвапха апны: «Агвы кӀахӀарквын атшы гьыгӀвхуам».</se>
    <se lang="rus" variant_id="1">Образность мышления абазинского народа особенно наглядно проявляется в следующих примерах: «Агвы кӀахӀарквын, атшы гьыгӀвхуам» («Если упал духом, и конь не скачет»).</se>

  </para>
  <para id="32">
    <se lang="aba" variant_id="0">Ари ажважв йгӀанарбауа ауагӀа ргвыбзыгъара швабыж йцӀолапӀ: агӀвычӀвгӀвыс йгвы анкӀахӀара дызквчӀву атшгьи ауи адыритӀта агвхахӀвара ыдзитӀ. </se>
    <se lang="rus" variant_id="1">Как это здорово подмечено: падает человек духом, но конь чувствует его состояние и не проявляет особой прыти.</se>

  </para>
  <para id="33">
    <se lang="aba" variant_id="0">Абар шӀырпшыра злу датша швапхакӀгьи: «АзальмагӀа акӀыкӀах йчватӀ».</se>
    <se lang="rus" variant_id="1">А вот другой пример метафоричности мышления: «АзальмагӀа акӀыкӀах йчватӀ» («Всосал молоко насилия»).</se>

  </para>
  <para id="34">
    <se lang="aba" variant_id="0">АгӀвычӀвгӀвыс йакъыль анайшысу ауагӀа араса йырхӀвитӀ: «Йакъыль ашвхъымса йгьахъысуам».</se>
    <se lang="rus" variant_id="1">А так можно сказать о недалеком человеке: «Йакъыль ашвхъымса йгьахъысуам» («Ум не переходит порога»).</se>

  </para>
  <para id="35">
    <se lang="aba" variant_id="0">Зынла хӀгватра азынахӀырхапӀ ажваква рифма квпшыра йтагылата йшаквшвауагьи: ашвхъымса йгьахъысуам.</se>
    <se lang="rus" variant_id="1">Попутно обратим внимание и на прекрасную внутреннюю рифму: ашвхъымса йгьахъысуам.</se>

  </para>
  <para id="36">
    <se lang="aba" variant_id="0">Абзазара апны ауагӀа рырхъвыхраква ажважвта йшгӀанхаз хӀаквчважвахьатӀ. </se>
    <se lang="rus" variant_id="1">О наблюдательности народа, выразившейся в пословицах, мы уже говорили.</se>

  </para>
  <para id="37">
    <se lang="aba" variant_id="0">Абар ауи йаквшахӀату уызгӀвымсхыз ажважвква:</se>
    <se lang="rus" variant_id="1">Вот великолепные примеры, подтверждающие наши слова:</se>

  </para>
  <para id="38">
    <se lang="aba" variant_id="0">«Гвы зрымтыз тширамхӀвитӀ»;</se>
    <se lang="rus" variant_id="1">«Гвы зрымтыз тширамхӀвитӀ» («На кого не обратили внимания, тот покашливает»);</se>

  </para>
  <para id="39">
    <se lang="aba" variant_id="0">«АламаскӀьа лацӀарсыгьыгӀвпӀ»;</se>
    <se lang="rus" variant_id="1">«АламаскӀьа лацӀарсыгьыгӀвпӀ» («Маленькая собачка — подстрекательница»);</se>

  </para>
  <para id="40">
    <se lang="aba" variant_id="0">«Акъварт ъацалакӀгьи аквтӀагъьква йрызгӀайхитӀ»;</se>
    <se lang="rus" variant_id="1">«Акъварт ъацалакӀгьи аквтӀагъьква йрызгӀайхитӀ» («Куда бы наседка ни ходила, она возвращается к яйцам»);</se>

  </para>
  <para id="41">
    <se lang="aba" variant_id="0">«Абжалага йыжвырквын длагадзахитӀ»;</se>
    <se lang="rus" variant_id="1">«Абжалага йыжвырквын длагадзахитӀ» («Если полоумный напивается, становится полным дураком»);</se>

  </para>
  <para id="42">
    <se lang="aba" variant_id="0">«Ала йачвшвауа йылаквала дадыритӀ»;</se>
    <se lang="rus" variant_id="1">«Ала йачвшвауа йылаквала дадыритӀ» («Собака по глазам угадывает того, кто ее боится»);</se>

  </para>
  <para id="43">
    <se lang="aba" variant_id="0">«Аквыджьма йафуа ачвала йашвахитӀ».</se>
    <se lang="rus" variant_id="1">«Аквыджьма йафуа ачвала йашвахитӀ» («Волк съеденное оплачивает собственной шкурой»).</se>

  </para>
  <para id="44">
    <se lang="aba" variant_id="0">Абаза ажважвква зымгӀва рацкӀыс хъгалра зларыму ауагӀа руасаражвра акӀвпӀ.</se>
    <se lang="rus" variant_id="1">Самой сильной стороной абазинских пословиц и поговорок является заключенная и проявляющаяся в них народная мудрость.</se>

  </para>
  <para id="45">
    <se lang="aba" variant_id="0">Ныбыжьта уызтагылазлакӀгьи йджьауымщушта йгьаъам ажважвква йгӀадырбауа ауагӀа ргвыбзыгъара, ракъыльпшгӀара, рхъвыцща ацӀолара:</se>
    <se lang="rus" variant_id="1">И независимо от возраста и жизненного опыта невозможно не удивляться глубокому народному уму, смекалке, лаконизму, с которым все это выражается:</se>

  </para>
  <para id="46">
    <se lang="aba" variant_id="0">«Агвыр згъычуа ачвгьи йгъычпӀ»;</se>
    <se lang="rus" variant_id="1">«Агвыр згъычуа ачвгьи йгъычпӀ» («Кто крадет иголку, украдет и быка»);</se>

  </para>
  <para id="47">
    <se lang="aba" variant_id="0">«Ажв ащапӀы ахӀвыс гьащуам»;</se>
    <se lang="rus" variant_id="1">«Ажв ащапӀы ахӀвыс гьащуам» («Нога коровы теленка не убивает»);</se>

  </para>
  <para id="48">
    <se lang="aba" variant_id="0">«Ан лхӀакъ гьузышвушым, аквтӀагъь унапӀсаргвыцӀа йыквурыдзыргьи»;</se>
    <se lang="rus" variant_id="1">«Ан лхӀакъ гьузышвушым, аквтӀагъь унапӀсаргвыцӀа йыквурыдзыргьи» («Долг перед матерью не оплатишь, даже если пожаришь для нее яичницу на ладони»);</se>

  </para>
  <para id="49">
    <se lang="aba" variant_id="0">«Апсра ацкӀыс апхащара хъара уачвгыл»;</se>
    <se lang="rus" variant_id="1">«Апсра ацкӀыс апхащара хъара уачвгыл» («Позора страшись больше, чем смерти»);</se>

  </para>
  <para id="50">
    <se lang="aba" variant_id="0">«АхъацӀа йща ацкӀыс йыладз рыцӀа йтлапӀапӀ»;</se>
    <se lang="rus" variant_id="1">«АхъацӀа йща ацкӀыс йыладз рыцӀа йтлапӀапӀ» («Слезы мужчины дороже его крови»);</se>

  </para>
  <para id="51">
    <se lang="aba" variant_id="0">«Абзибара аджьаль йагӀвызапӀ»;</se>
    <se lang="rus" variant_id="1">«Абзибара аджьаль йагӀвызапӀ» («Любовь погибели подобна»);</se>

  </para>
  <para id="52">
    <se lang="aba" variant_id="0">«Аджьаль ъазагӀва гьамам»;</se>
    <se lang="rus" variant_id="1">«Аджьаль ъазагӀва гьамам» («Смерть не поддается лечению»);</se>

  </para>
  <para id="53">
    <se lang="aba" variant_id="0">«Алага ухъылпа йытта уйыгӀвс»;</se>
    <se lang="rus" variant_id="1">«Алага ухъылпа йытта уйыгӀвс» («Отдай дураку шапку и пройди»): смысл поговорки в том, что если свяжешься с ним, потеряешь еще больше;</se>

  </para>
  <para id="54">
    <se lang="aba" variant_id="0">«Атшада чӀвгӀвапшгӀара йджвыквлын алымхӀаква пкъыта йгӀайхтӀ»: йгӀаныцӀуа ари акӀвпӀ — йуыму агъь уазыпшгӀауа уджвыквлырквын закӀгьи уымадзахымкӀва угӀанхарныс закӀы гьазхӀвам;</se>
    <se lang="rus" variant_id="1">«Атшада чӀвгӀвапшгӀара йджвыквлын алымхӀаква пкъыта йгӀайхтӀ» («Пошел осел за рогами, а вернулся с обрезанными ушами»): смысл в том, что порой в поисках лучшего можно растерять и то немногое, что имеется.</se>

  </para>
  <para id="55">
    <se lang="aba" variant_id="0">«Йъампсуа сцитӀ», — лхӀван йшбзу йъацӀарцӀуз дцатӀ».</se>
    <se lang="rus" variant_id="1">«Йъампсуа сцитӀ», — лхӀван йшбзу йъацӀарцӀуз дцатӀ» («Пошла туда, где не умирают, а попала туда, где хоронят заживо»).</se>

  </para>
  <para id="56">
    <se lang="aba" variant_id="0">Абаратква зымгӀва швабыж йджьащахъвапӀ!</se>
    <se lang="rus" variant_id="1">Все это вызывает живой восторг!</se>

  </para>
  <para id="57">
    <se lang="aba" variant_id="0">ЙшпаквуымцӀуш абари йапшу ауагӀа ршӀалахӀвара йаквнагауа апӀатӀу ду?!</se>
    <se lang="rus" variant_id="1">Не отдать дань уважения такому на- родному творчеству просто невозможно!</se>

  </para>
</body>
</html>
