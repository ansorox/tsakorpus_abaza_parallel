<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Абазаква апхъанчӀви заман йгӀашӀарышвта щха дырхӀитӀ. </se>
    <se lang="rus" variant_id="1">Пчеловодство является одним из древнейших сельскохозяйственных занятий абазин.</se>
  </para>
  <para id="1">
    <se lang="aba" variant_id="0">Ауи унагӀвипхьадза магӀны азырбун.</se>
    <se lang="rus" variant_id="1">Оно служило хорошим подспорьем в хозяйстве.</se>
  </para>
  <para id="2">
    <se lang="aba" variant_id="0">Сату рыларчпауата щардала цхагьи тӀатӀигьи Кърымшти Трыквшти йхъыргун, рыгвлачва уагӀахъаква рпны йыззыбжу датша пкъыгӀвала йгӀарпсахуан.</se>
    <se lang="rus" variant_id="1">Часто мед и воск экспортировали в Крым и Турцию, а также обменивали на различные товары у соседних народов.</se>
  </para>
  <para id="3">
    <se lang="aba" variant_id="0">Лагъь-Мараташварта КӀавкӀаз апны бнала йбайу ащхъаква рбзазартанта абазаква ари арызкъ цкьадза щардата йгӀадырхарджьуан.</se>
    <se lang="rus" variant_id="1">Абазины, проживая в климатических условиях горно-лесной зоны Северо-Западного Кавказа, в огромных количествах производили этот чистый и уникальный продукт.</se>
  </para>
  <para id="4">
    <se lang="aba" variant_id="0">Ауи апшта, асквш 1807 агӀан Лагъь КӀавкӀаз аштаква ауырата йгӀамыздаз академик Генрих-Юлиус Клапрот абазаква щха щардата йшдырхӀауа дгӀаквчважвауата араса йгӀвуан: «...Ауат уатралыцӀ, шырдза, къаб гӀадырйитӀ, аунагӀва пссгӀачӀвква нкъвыргитӀ йгьи щха щарда дырхӀитӀ.</se>
    <se lang="rus" variant_id="1">В частности, академик Генрих-Юлиус Клапрот, в 1807 году совершивший путешествие по Северному Кавказу, писал об обилии пчел у абазин: «...Они возделывают овощи, просо и тыквы и держат домашних птиц и пчел много.</se>
  </para>
  <para id="5">
    <se lang="aba" variant_id="0">ЙгӀадырхарджьуа апкъыгӀваква: цха, тӀатӀи, багачва, цӀыгъчва, йпхатшу акӀвымжвыс, ачухӀа — Кърымшта апны йыртйитӀта армельква ртланыкъвала кьасей, чыльас, сахтан датшагьи йыззыбжу апкъыгӀваква гӀарахвитӀ...»</se>
    <se lang="rus" variant_id="1">Производимые ими продукты: мед, воск, лисьи и куньи шкуры, грубые суконные сюртуки и войлочные материи, которые они продают в Крым, за что от армян они выменивают грубые полотна, хлопчатобумажные и шелковые ткани, сафьян и другие необходимые товары...»</se>
  </para>
  <para id="6">
    <se lang="aba" variant_id="0">М. Пейсонель йкнига «Амшын КвайчӀва атшпы йбзазауа адгьа-апсуа уагӀахъаква рсатучпара архъвыхра» (1750–1762) апны араса йгӀвуан: «Абазаква рышта швабыж йщардата тӀатӀи тыргитӀ. Араъа сатучпара йгӀайуа агӀвымаква ауи пуддзата йырхвгӀунта рхъа млыкв ду аладырхӀун.</se>
    <se lang="rus" variant_id="1">М. Пейсонель в своей книге «Исследование торговли на черкесско-абхазском берегу Черного моря» (1750–1762) писал: «...Из Абазы вывозится громадное количество воску, приобретаемого по очень выгодной и крайне низкой цене.</se>
  </para>
  <para id="7">
    <se lang="aba" variant_id="0">АсатучпагӀвчва йызнымкӀва йшгӀасархӀвуазла, «оккӀ» ахъазла «пара» 20 йгьайхӀамызтӀ йазыртиуаз.</se>
    <se lang="rus" variant_id="1">Купцы, производившие эту торговлю и обогатившиеся на ней, уверяли меня, что не раз покупали мед ниже 20 пара за ок.</se>
  </para>
  <para id="8">
    <se lang="aba" variant_id="0">АтӀатӀи йрыцкьамкӀва йыртиуан, уадыргӀвана йандрыцкьахуаз агӀан апроцент 20 алдзгӀахуан».</se>
    <se lang="rus" variant_id="1">Воск продается неочищенным и при очистке его около 20 % идет на убыль».</se>
  </para>
  <para id="9">
    <se lang="aba" variant_id="0">АпаштахӀ афицар, апшыхвыгӀв, агӀвгӀвы Торнау Федор йжвежвхауа асквшышв ауацӀа асквшква ахъыхацӀыхта абазаквагьи рылата ащхъа уагӀахъаква щарда дрылабзазатӀ.</se>
    <se lang="rus" variant_id="1">Офицер царской армии, разведчик и писатель Федор Торнау в различные годы XӏX века много времени провел среди горских, в том числе абазинских племен.</se>
  </para>
  <para id="10">
    <se lang="aba" variant_id="0">ЙгӀагвалашвахраква разкӀкӀра «КӀавкӀаз афицар йгӀагвалашвахраква» апны абазаква йгӀадырхарджьуаз ацха ахъазла араса йгӀвуан: «...ауат рыцха афгӀвы швабыж йпшдзапӀ, йаргьи ачваквпшыра шкӀвокӀвапӀ, афачыгӀв апшта йбагъьапӀ, ауи ахӀатырла атрыквква швабыж хвы азырбитӀ, амедовейква ауат рпны цхали тӀатӀили йыззыбжу асхъа квпшыраква гӀарпсахитӀ...»</se>
    <se lang="rus" variant_id="1">В сборнике мемуаров «Воспоминания кавказского офицера» он писал о качестве производимого ими меда следующее: «...их мед очень душист, бел, тверд, почти как песочный сахар, и весьма дорого ценится турками, от которых медовеевцы выменивают необходимые им ткани исключительно на мед и воск...»</se>
  </para>
  <para id="11">
    <se lang="aba" variant_id="0">Абазаква рпны ащхархӀара амагӀны гӀаликӀгӀауата Броневский Семен йкнига «ЙшӀыцдзу КӀавкӀаз агеография йгьи аистория хабарква» апны асквш 1823 агӀан араса йгӀвытӀ: «... Уарп псыхӀва ацӀахь шӀыпӀаква рпны ауат йдучвам ачвагъвартаква рымапӀ, аджьмакви ауасакви рпхьадзара щардамкӀва йынкъвыргитӀ, ауаса абайаква щха дырхӀитӀ. </se>
    <se lang="rus" variant_id="1">Отмечая важность этой отрасли у абазин, Семен Броневский в «Новейших географических и исторических известиях о Кавказе» в 1823 году писал: «...В нижних частях Урупа имеют небольшие пахотные земли, держат несколько коз и овец, но знатные имеют пчельники.</se>
  </para>
  <para id="12">
    <se lang="aba" variant_id="0">Арыла йгӀаныкъвитӀ узыркьахвуа, йа «гӀапкӀра» гӀауылазцӀауа ацха. Ауи ацха ащхаква «хӀахъв кыб» йа «ацалей Понтийск» ззырхӀвауа агӀайыра йгӀахъырхитӀ».</se>
    <se lang="rus" variant_id="1">Отсюда идет также пьяный, или бешеный мед, собираемый пчелами с пьяной травы, с ацалея Понтийского, называемого иными каменный куст».</se>
  </para>
  <para id="13">
    <se lang="aba" variant_id="0">Асквш 1830 агӀан Иоганн Бламберг абазаква (абашылбайква) йгӀадырхарджьуаз ацха анадзара йыртшхъвауата йгӀвыз абар: «ЙалкӀгӀата ауат рпны акӀвпӀ абна щхаква аджьмадзыдз щхъахӀвра йгьи антахьгьыт ащхъа гӀайыраква йгӀархъырхуа ацха ъауызгӀауаш».</se>
    <se lang="rus" variant_id="1">Иоганн Бламберг в 1830 году, также отмечая высокое качество меда у абазин (башилбай), писал следующее: «...И именно у них находят замечательный мед, которые дают дикие пчелы, собирающие нектар из понтийских рододендронов и азалий».</se>
  </para>
  <para id="14">
    <se lang="aba" variant_id="0">Ауи аъара знадзара хӀагӀата абазаква йгӀадырхарджьуаз ацха мадзаракӀгьи гьаламызтӀ: атурыхдырыгӀвчва «Абаза ЧкӀвын» йгьи «Абаза Ду» ззырхӀвауата ауат йырбзазартаз ашта апсабара хъгалраква ракӀвын ацха анадзарагьи щаквзыргылуаз.</se>
    <se lang="rus" variant_id="1">Секрет столь высокого качества меда на самом деле был прост: качество продукта обусловливалось теми прекрасными климатическими условиями, в которых располагались территории, называемые некоторыми из приведенных историков Малой и Большой Абазией.</se>
  </para>
  <para id="15">
    <se lang="aba" variant_id="0">Ауат аштаква рпсыхӀвакви рыщхъа хӀвыртакви рпны щардата йгӀайуаз ащхъа гӀайыра зигӀвакви ашвырцӀлакви йгӀарыкӀвшумцара агӀапын ангӀаталгӀвацара йгӀашӀарышвта адзын атыцӀымтадза ащхаква цхадзы гӀазыркӀкӀырныс рылшун.</se>
    <se lang="rus" variant_id="1">Территория, на которой по долинам и горным пастбищам в изобилии росли не только дикие травы, но и плодовые деревья, давала возможность пчелам находить взятки с ранней весны до поздней осени.</se>
  </para>
  <para id="16">
    <se lang="aba" variant_id="0">«...Абаза шӀыпӀа апны зымгӀвагьи йазгӀашыкъта щха дырхӀитӀ, ауи ащхъа цха ахъгӀарала шӀырпшыра гьамам.</se>
    <se lang="rus" variant_id="1">«...В Абазии занимаются пчеловодством усердно, и горный мед почти не имеет себе равного.</se>
  </para>
  <para id="17">
    <se lang="aba" variant_id="0">АхӀврапшдза зигӀваквала йбайу абари ахакв ащхархӀара арымайритӀ. </se>
    <se lang="rus" variant_id="1">Изобилие ароматических цветов облегчает содержание пчел.</se>
  </para>
  <para id="18">
    <se lang="aba" variant_id="0">Ацхи атӀатӀи асату бзита йалсуа апкъыгӀваква йрыуапӀ», — араса йгӀвитӀ Теофил Лапинский ащхархӀара апны ащхъабзазагӀвчва ръазара гӀаликӀгӀауата.</se>
    <se lang="rus" variant_id="1">Мед и воск составляют одну из статей торговли», — писал, отмечая усердие горцев в этой отрасли, Теофил Лапинский.</se>
  </para>
  <para id="19">
    <se lang="aba" variant_id="0">Абари атема ахъазла магӀны амапӀ Инал-ипа Ш. йырхъвыхра (Швапшы «Апсуаква». — 193–201 ан.) ахъвшаракӀгьи.</se>
    <se lang="rus" variant_id="1">Не меньшую ценность для анализа темы имеет соответствующий раздел у Ш. Инал-Ипа (см. Абхазы. — С. 193–201).</se>
  </para>
  <para id="20">
    <se lang="aba" variant_id="0">Ауи Пахомов А. (асквш 1868) йынхара агӀарбараква гӀаликӀгӀитӀ. Йшаъула, кытквакӀ рпны ащхархӀара абгата асатучпара йазалхын.</se>
    <se lang="rus" variant_id="1">Он приводит данные из работы А. Пахомова (1868 г.), согласно которому занятие пчеловодством в отдельных селах носило четко выраженный товарный характер.</se>
  </para>
  <para id="21">
    <se lang="aba" variant_id="0">Ауи апшта, унагӀва 50 йнадзауа КӀвыджбаргӀа рыжвлара щха мартанта зыкь 20 раъара рыман, датшата йухӀвушызтын, унагӀвипхьадза мартан пщышв-пщышв.</se>
    <se lang="rus" variant_id="1">Так, в горном обществе Куджба, состоящем из 50 дворов, имелось до 20 тысяч ульев, т. е. в среднем по 400 ульев на двор.</se>
  </para>
  <para id="22">
    <se lang="aba" variant_id="0">АщхархӀара ангӀаджвыквылуаз атлахан ащхаква зуацӀа дрыкӀынхӀаруз ацӀла мшӀы апны йынкъвыргун.</se>
    <se lang="rus" variant_id="1">В начальный период развития пчеловодства пчел содержали в ульях — колодках, которые состояли из двух рассеченных половин бревна с выдолбленной сердцевиной.</se>
  </para>
  <para id="23">
    <se lang="aba" variant_id="0">АтланыкъвакӀла ащхаква майрата йызлатапссгӀуш кӀынхӀара хвыцкӀ артуан.</se>
    <se lang="rus" variant_id="1">На одной из сторон вырезали небольшое отверстие — леток, чтобы пчелы могли свободно залетать в ульи.</se>
  </para>
  <para id="24">
    <se lang="aba" variant_id="0">АбагӀдзара рзынамдзарныс ахъазла адгьыл ахъахьла йдрыхӀгӀун.</se>
    <se lang="rus" variant_id="1">Для предохранения от сырости ульи ставили на сваи, имевшие вид рогаток.</se>
  </para>
  <para id="25">
    <se lang="aba" variant_id="0">Амара ануркви акви йырчвырхчуата цӀлачвала йхъыргӀвун.</se>
    <se lang="rus" variant_id="1">От солнечных лучей и дождя их защищали корой, которую снимали целиком с широкоствольных деревьев.</se>
  </para>
  <para id="26">
    <se lang="aba" variant_id="0">УадыргӀвана амартанква гьажьыта расацӀла бацала йыршшуа йалагатӀ. </se>
    <se lang="rus" variant_id="1">Позже ульи стали плести из орешника в виде корзин цилиндрической формы с конусообразным верхом.</se>
  </para>
  <para id="27">
    <se lang="aba" variant_id="0">Ахъахьла абаца шшы нышвла йырщыххуан.</se>
    <se lang="rus" variant_id="1">Снаружи их обмазывали глиной.</se>
  </para>
  <para id="28">
    <se lang="aba" variant_id="0">Абараса йгӀалалтӀ абаза бызшва ажва «щхамартан».</se>
    <se lang="rus" variant_id="1">На абазинском языке ульи назывались «щхамартан» (корзина с пчелами).</se>
  </para>
  <para id="29">
    <se lang="aba" variant_id="0">ЙащтагӀайуата абазаква амшӀ швындыкъвараква гӀадрысабапуа йалагатӀ. Ауат абаза бызшвала «уыльа» — хӀва йрыпхьун.</se>
    <se lang="rus" variant_id="1">Позже абазины переняли разведение пчел в деревянных ящиках — ульях, название которых на абазинском начало звучать как «уыля».</se>
  </para>
  <para id="30">
    <se lang="aba" variant_id="0">Абари йцӀыхъвахауа ащха нкъвгаща уыжв хӀзамандза йгӀамгӀвайстӀ. </se>
    <se lang="rus" variant_id="1">Именно этот последний способ разведения и содержания пчел сохранился до наших дней.</se>
  </para>
  <para id="31">
    <se lang="aba" variant_id="0">АхӀбачва йшырхӀвахуала, апхъала ацха гьцӀдымрычӀвузтӀ, йбагъьахунта мартанла йынкъвыргун, йаныртахъхарыз хӀваспала тшыт-тшыт йгӀакъвдырсун.</se>
    <se lang="rus" variant_id="1">По рассказам информаторов, в прошлом не перегоняли мед, а хранили его в сотах и, когда было нужно, отрезали ножом.</se>
  </para>
  <para id="32">
    <se lang="aba" variant_id="0"></se>
    <se lang="rus" variant_id="1">Существовал древний обычай, по которому улетевший с пчеломаткой рой принадлежал тому, в чьем дворе он приземлился.</se>
  </para>
  <para id="33">
    <se lang="aba" variant_id="0"></se>
    <se lang="rus" variant_id="1">Говорили, что это божий дар, и появление такого роя у кого-нибудь во дворе считалось счастливой приметой.</se>
  </para>
  <para id="34">
    <se lang="aba" variant_id="0">Абазаква рбзазара анхьантаз асквш баргвква рагӀангьи щхархӀара гьашӀадымрысуазтӀ, ажва ахъазла, КӀавкӀаз айсра акӀвшауата ащхъаква йгӀарбгъалхуамцара архъаква анырбзазартахузгьи.</se>
    <se lang="rus" variant_id="1">Абазины не оставляли занятие пчеловодством даже в самые тяжелые годы своей истории, в том числе во время вынужденного переселения с высокогорий в предгорно-степную зону в период Кавказской войны.</se>
  </para>
  <para id="35">
    <se lang="aba" variant_id="0">АтурыхгӀвыраква рпны йщардамкӀва йгӀанхатӀ кытла йахъахацӀыхта щхамартан пхьадзарата йаъакваз.</se>
    <se lang="rus" variant_id="1">Сохранились некоторые источники, свидетельствующие о количестве ульев в том или ином абазинском поселении.</se>
  </para>
  <para id="36">
    <se lang="aba" variant_id="0">Ауи апшта, асквш 1894 апхьадзараквала, Бибаркт апны мартан 593, Клычкт апны — 1320, Хъвжвы апны — 186, Гвымлокт апны — 1114, Йынджьыгьлокт апны — 190, Къвбиналокт апны — 285, Чагьарийа апны — 297 йнадзун.</se>
    <se lang="rus" variant_id="1">Так, по данным 1894 года в ауле Бибердовском было 593 улья, в Клычевском — 1320, в Кувинском — 186, в Дударуковском — данных нет, в Кумско-Лоовском — 1114, в Лоовско-Зеленчукском — 190, Лоовско-Кубанском — 285, Шах-Гиреевском — 297.</se>
  </para>
  <para id="37">
    <se lang="aba" variant_id="0">Абараса ащхамартанква рпхьадзара ъагӀадрыбергьыльуаз зквшахӀату закӀыпӀ: абазаква рымлыкврхӀара апны ащхархӀара агыларта багъьа аман.</se>
    <se lang="rus" variant_id="1">Тот факт, что велся такой тщательный учет ульев, еще раз подтверждает роль пчеловодства как важной отрасли сельского хозяйства абазин.</se>
  </para>
</body>
</html>
