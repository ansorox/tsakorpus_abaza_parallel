<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Пхын мшыпӏ. Хъарачӏвыла амца йахъагылу ачуан дуква йгӏархъыцӏуа абах учкӏвынхъа гӏаунаргвалашвахитӏ — ауи нартыхв шкӏвокӏвагӏвацала йгӏадыршуа щураццапӏ, ахш аналарцӏара рахӏагьи йхъгӏахитӏ.</se>
    <se lang="rus" variant_id="1">Издалека доносится запах костра, от огромных котлов поднимается дымок и исходит знакомый с детства аромат ашуры — супа, который варят исключительно из белого сорта кукурузы с добавлением молока и разных видов круп.</se>
  </para>
  <para id="1">
    <se lang="aba" variant_id="0">Ауи апш цӏас ансисквша апхын ахъа йынкъвыргалитӏ Йынджьыгьчкӏвын кыт абзазагӏвчва, Анчва йыхӏвитӏ атшыгӏвра бажвхарныс. Ари ацӏас дымрыдзуата йгӏадзынгылуа абанпараква йыддырдыритӏ.</se>
    <se lang="rus" variant_id="1">Обычай устраивать такой обряд в начале лета и просить у бога плодородия богатый урожай существует в ауле Инжич-Чукун давно и передается из поколения в поколение.</se>
  </para>
  <para id="2">
    <se lang="aba" variant_id="0">Ацца ъагӏадыршуа аурам апны акӏвпӏ, йагӏвсуа дзачӏвызлакӏгьи йшӏашваныс ахъазла.</se>
    <se lang="rus" variant_id="1">Суп варят не у кого-то во дворе, а прямо на улице, чтобы все прохожие могли остановиться и его отведать.</se>
  </para>
  <para id="3">
    <se lang="aba" variant_id="0">Йызшӏашвауа рыцӏа-рыцӏа йщардагӏвхапхьадза псапата йырпхьадзитӏ, рыуа дзачӏвызлакӏгьи атшыгӏвра шбзихушла Анчва дйыхӏвитӏ. </se>
    <se lang="rus" variant_id="1">Считается, что чем больше человек его попробует — тем лучше, и каждый просит у Всевышнего хорошего урожая.</se>
  </para>
  <para id="4">
    <se lang="aba" variant_id="0">Амца йачвыхъарамкӏва апхӏвысква чӏвапӏ, ауат дрылапӏ ари ацӏас джьащахъва анкъвгара збзиру Цекъва Шахризадгьи.</se>
    <se lang="rus" variant_id="1">Недалеко от костра сидят женщины, среди них и Шахризад Цекова, с чьей легкой руки и проводятся в ауле такие обряды.</se>
  </para>
  <para id="5">
    <se lang="aba" variant_id="0">«Хӏара хӏбзазара сквшква гьмайрамызтӏ, — лхӏвитӏ ауи.</se>
    <se lang="rus" variant_id="1">«Мы пережили и трудные годы, — говорит она, </se>
  </para>
  <para id="6">
    <se lang="aba" variant_id="0">— Ауаса йагӏвсыз асквшква рхӏатлара чкӏвынргӏа йрыквхӏара гьатахъым.</se>
    <se lang="rus" variant_id="1">— но груз ушедших времен не должен ложиться на плечи молодых.</se>
  </para>
  <para id="7">
    <se lang="aba" variant_id="0">Ауат акъыль рымата, ачкӏвынра тшарымтуата, ргвыла йлашарата йшбзазуш йазыгӏбжьара атахъыпӏ. Хӏамайчуата йгӏаргвынхӏыргӏвыпӏ амамырри анхари шракӏву абзазара зрыпшдзауа, апхъала йназрыскӏьауа».</se>
    <se lang="rus" variant_id="1">Мы должны их учить достойно и мудро принимать жизнь, извлекать свет из души, без устали напоминать, что только мир на земле и трудолюбие людей приводят к достатку и процветанию».</se>
  </para>
  <para id="8">
    <se lang="aba" variant_id="0">Сквшквакӏ рапхъала Цекъва Шахризад (акыт абзазагӏвчва ауи «Скӏвына» — хӏва йлыпхьитӏ) Макьа хӏаджьчпара дцан дгӏайхтӏ.</se>
    <se lang="rus" variant_id="1">Несколько лет назад Шахризад Цекова, или, как ласково называют ее в ауле, Скӏвына, побывала в Мекке и совершила хадж.</se>
  </para>
  <para id="9">
    <se lang="aba" variant_id="0">Акыт абзазагӏвчва рпны ауи швабыж дгвапапӏ, ашӏыпӏаквагьи ауат ртурыхквагьи бзита йъалдыруа ахъазла пӏатӏу лыквырцӏитӏ.</se>
    <se lang="rus" variant_id="1">Аульчане любят ее за добрый нрав, за то, что она хорошо знает эти места и их историю.</se>
  </para>
  <para id="10">
    <se lang="aba" variant_id="0">Ахӏбачвагьи айцӏбачвагьи лыцта щардала дгӏамдитӏ, ахӏвраква азылкӏкӏитӏта зфгӏвы пшдзу щейта йгӏалыршитӏ.</se>
    <se lang="rus" variant_id="1">И люди старшего поколения, и дети часто гуляют с ней по окрестностям аула, собирая травы, из которых потом заваривают ароматный чай.</se>
  </para>
  <para id="11">
    <se lang="aba" variant_id="0">Ауи дугьи чкӏвынгьи ззадкӏылуа дуасаражвпӏ, быжь цкьа пшдзала азкьырква лхӏвитӏ, акыт, адуней абзазагӏвчва рыхъазла Анчва йпны абзира дахӏвитӏ. </se>
    <se lang="rus" variant_id="1">Она из тех мудрых бабушек, которые умеют сплотить вокруг себя и старых и малых. Чистым приятным голосом она поет песню-зикр, прося всего самого лучшего для жителей родного аула и всей земли.</se>
  </para>
  <para id="12">
    <se lang="aba" variant_id="0">Йлыдзхъачӏву агвыпгьи йлыцырхӏвитӏ. Зысквшква руасаражвра акыт йрыцагӏвызшауа ахӏбачва пшдзаква ъадзабгу апхъанчӏвиква рцӏас бзиква шбзазуш заджвгьи кьангьаш гьазгӏайгуам.</se>
    <se lang="rus" variant_id="1">Остальные ей подпевают, а позже признаются, что пока живы те, кто делятся с другими мудростью своих лет, будут соблюдаться и обычаи предков.</se>
  </para>
  <para id="13">
    <se lang="aba" variant_id="0">Ари атшын ащурацца щардагӏвы йыршӏашватӏ.</se>
    <se lang="rus" variant_id="1">В этот день кукурузный суп-ашуру попробовали многие.</se>
  </para>
  <para id="14">
    <se lang="aba" variant_id="0">Ахӏбачвагьи айцӏбачвагьи тшыгӏвра бажв йшайгвгъауала йхӏвахӏвтӏ.</se>
    <se lang="rus" variant_id="1">Взрослые и дети разделили друг с другом веру в добрый урожай</se>
  </para>
  <para id="15">
    <se lang="aba" variant_id="0">Ауи акӏвзапӏ Кӏавкӏаз ауагӏахъаква, йалкӏгӏата абазакви адгьакви рпны, анартыхв рахӏмати баракьати зпщылу фачӏвыта йзырпхьадзауа.</se>
    <se lang="rus" variant_id="1"> — недаром кукуруза у разных народов Кавказа, а в особенности у абазин и черкесов, считается символом достатка и плодородия.</se>
  </para>
</body>
</html>
