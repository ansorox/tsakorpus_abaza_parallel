<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Июнь а 26 Согъвым апны автор-бард ашвахӏварала йхвбахауа а-Дуней фестиваль «Ашва узысхӏвитӏ, Апсынра» акӏвшатӏ. </se>
    <se lang="rus" variant_id="1">26 июня в Сухуме состоялся V Международный фестиваль авторско-бардовской песни «Пою тебе, Абхазия!».</se>
  </para>
  <para id="1">
    <se lang="aba" variant_id="0">Амшква ага йжвгӏваквхазтынгьи афестиваль гвыргъьарамш дута йакӏвшун.</se>
    <se lang="rus" variant_id="1">Хотя погода стояла ненастная, атмосфера фестиваля была праздничной.</se>
  </para>
  <para id="2">
    <se lang="aba" variant_id="0">«Хӏыла йабауа, хӏлымхӏа йагӏауа зджьара йгӏанымхауата швабыж йгвлахӏарапӏ, — лхӏвитӏ Краснодар йауата афестиваль йгӏайыз Мостовая Любовь.</se>
    <se lang="rus" variant_id="1">«Впечатления от услышанного, увиденного просто зашкаливают, — делится своими эмоциями участница фестиваля из Краснодара Любовь Мостовая.</se>
  </para>
  <para id="3">
    <se lang="aba" variant_id="0">— Аква йашӏамсуата йгӏаквузтынгьи лахъвгӏахъасрипхьадза хӏнашх рыцӏа-рыцӏа тшщтӏнахитӏ. </se>
    <se lang="rus" variant_id="1">— Несмотря на непрекращающийся дождь, с каждой минутой настроение только улучшается.</se>
  </para>
  <para id="4">
    <se lang="aba" variant_id="0">Хӏара Апсны гӏамдара щарда хӏгӏайлитӏ — туристтагьи альпинисттагьи, йалкӏгӏата, ащхъаква рахьыла.</se>
    <se lang="rus" variant_id="1">Абхазию мы часто посещаем как туристы и альпинисты, особенно много путешествуем в горах.</se>
  </para>
  <para id="5">
    <se lang="aba" variant_id="0">Афестиваль далалныс дсыцгӏайтӏ схъапщыла Газизуллин Валерагьи, йшпакӏву ухӏварыквын хӏара автор ашва ззырхӏвауа ахъаз йхӏгвапхауата гьакӏвым, ауи хӏара йхӏбзазарапӏ, йхӏпсыпнкъвгарапӏ».</se>
    <se lang="rus" variant_id="1">На фестиваль я приехала с супругом Валерием Газизуллиным, потому что мы не просто увлекаемся авторской песней, мы в ней живем, ею дышим».</se>
  </para>
  <para id="6">
    <se lang="aba" variant_id="0">Арат ажваква йрыцылкӏитӏ Саратов шта Балаково къала йгӏатыцӏта йгӏайыз ауысагӏв, абард Грустливая Анна: </se>
    <se lang="rus" variant_id="1">Эту мысль продолжила поэтесса и бард Анна Грустливая, приехавшая на фестиваль из г. Балаково Саратовской области: </se>
  </para>
  <para id="7">
    <se lang="aba" variant_id="0">«Сара швабыж йсгвапапӏ автор-бард ашвахӏварала йхвбахауа а-Дуней фестиваль «Ашва узысхӏвитӏ, Апсынра!» салазланыс съагӏадрайгваз.</se>
    <se lang="rus" variant_id="1">«Очень рада тому, что меня пригласили на V Международный фестиваль авторско-бардовской песни „Пою тебе, Абхазия!“ </se>
  </para>
  <para id="8">
    <se lang="aba" variant_id="0">Сшхъвыцуала, аконцерт апрограмма швабыж йджьащахъвапӏ, йахъыхацӏыхпӏ, ашваква урышв, апсуа, абаза бызшваквала йбыжьгатӏ. </se>
    <se lang="rus" variant_id="1">На мой взгляд, программа концерта интересная, разноплановая, прозвучали песни на русском, абхазском, абазинском языках.</se>
  </para>
  <para id="9">
    <se lang="aba" variant_id="0">Йсгвапхауата йджьасщатӏ ахӏвссаква рвокал, адуэт ашвахӏваща, абадырра шӏыцраква сдыргвыргъьатӏ. </se>
    <se lang="rus" variant_id="1">Удивили женский вокал, оригинальное дуэтное исполнение. Я обрадована и новыми знакомствами. </se>
  </para>
  <para id="10">
    <se lang="aba" variant_id="0">Ашваква ражваква магӏны цӏола рымата йаъапӏ, ауыгьи йсгвапата йгӏалскӏгӏатӏ. </se>
    <se lang="rus" variant_id="1">Многие песни были с глубоким смыслом.</se>
  </para>
  <para id="11">
    <se lang="aba" variant_id="0">Ужвы йгӏайуа асквшгьи швабыж йстахъыпӏ афестиваль сатагӏалалхныс.</se>
    <se lang="rus" variant_id="1">Мне очень хотелось бы принять участие в фестивале и в следующем году.</se>
  </para>
  <para id="12">
    <se lang="aba" variant_id="0">Араъа йсхӏваз ашвипхьадза йара атурых амапӏ.</se>
    <se lang="rus" variant_id="1">Каждая исполненная мною песня имеет свою историю.</se>
  </para>
  <para id="13">
    <se lang="aba" variant_id="0">Ашва «Уымш бзита, Согъвым!» афестиваль сгӏадрайгвауата июнь мыз агӏаталымта ахабар аннасадза йгӏацӏсыз слахӏвара лашараква йырбзирата йгӏаншатӏ. </se>
    <se lang="rus" variant_id="1">Песня „Здравствуй, Сухум!“ написана специально к фестивалю, после получения приглашения в начале июня.</se>
  </para>
  <para id="14">
    <se lang="aba" variant_id="0">Араъа сангӏай, афестиваль аламгаскӏва йаъаркӏваз агӏвымшкӏ руацӏа, Къарча-Черкес ауагӏа уысагӏв Хвби Назир йажваквала ашва «Апсны» аласцӏатӏ.</se>
    <se lang="rus" variant_id="1">Здесь, буквально за два дня до начала фестиваля, появилась мелодия на стихи народного поэта Карачаево-Черкесии Назира Хубиева „Абхазия“.</se>
  </para>
  <para id="15">
    <se lang="aba" variant_id="0">Гулиа Дырмытӏ йуыса «Агӏвычӏвгӏвыс» Тимур йыхьызта чкӏвынкӏ йгӏаснапӏыцӏайыршватӏ. Ауи араъа Согъвым апны спхӏи сари хӏнаныкъвагӏаныкъвауата дгӏахӏынйан хӏабадыртӏ. </se>
    <se lang="rus" variant_id="1">А стихи Дмитрия Гулия „Человек“ мне подарил молодой человек по имени Тимур, с которым я случайно познакомилась в Сухуме, когда мы с дочкой прогуливались по городу.</se>
  </para>
  <para id="16">
    <se lang="aba" variant_id="0">Ауыса ауи аъара йсгвапхан йара ауи атшын макъым азаласцӏатӏ».</se>
    <se lang="rus" variant_id="1">Мне эти стихи очень понравились, и в тот же день я написала музыку».</se>
  </para>
  <para id="17">
    <se lang="aba" variant_id="0">Гӏвсахӏаткӏ райхӏа акъральыгӏва филармония азал агвы йгӏатыцӏуа ашваква йдырчвуан: Апсны, Согъвым, айсра, амамырра, абзибара, ацришта, абзазара, ахъаз анашх лашара йгӏарыквчважвауа ашваква рхӏвун Кварчиа Людмила, Азарова Ольга, Газизуллин Валера, Хашба Темыр, адуэтква: Амичба Лаврентий йгьи Лагвилава Ирма, Хромых Вячеслав йгьи Ольга, ашвахӏвагӏв шӏа Цлукиа Анри...</se>
    <se lang="rus" variant_id="1">Более двух часов в зале государственной филармонии звучали идущие от сердца песни об Абхазии, Сухуме, войне, мире и любви, о родном крае, жизни, просто о хорошем настроении в исполнении Людмилы Кварчия, Ольги Азаровой, Валерия Газизуллина, Тимура Хашба, дуэтов в составе Лаврентия Амичба и Ирмы Лагвилава, Вячеслава и Ольги Хромых, начинающего автора Анри Цулукия...</se>
  </para>
  <para id="18">
    <se lang="aba" variant_id="0">Ргӏахӏвраквала аконцерт дрыпшдзатӏ ршӏыйарала Согъвым апхьарта Асаби хореография ансамбль «Абырфын» (агвацчпа унашвачпагӏв йгьи абалетмейстер Полуэктова Вероника), а-Къральыгӏва саби хореография ансамбль «Абаза» (агвацчпа унашвачпагӏв Чкадуа Циала, абалетмейстер хъада Аршба Алексей).</se>
    <se lang="rus" variant_id="1">Своими танцами концерт украсили юные артисты детского хореографического ансамбля «Абырфын» школы искусств Сухума (художественный руководитель и балетмейстер Вероника Полуэктова) и Государственного детского хореографического ансамбля «Абаза» (художественный руководитель Циала Чкадуа, главный балетмейстер Алексей Аршба).</se>
  </para>
  <para id="19">
    <se lang="aba" variant_id="0">Афестиваль агӏарбараква дгӏарыквчважвауата ауи адгалагӏв, аргвышхвагӏв, Кортуа И.Е. йыхьыз зхъу ауагӏа рыршӏыйара ареспублика квта аунашвачпагӏв Кварчиа Нури араса йхӏватӏ: </se>
    <se lang="rus" variant_id="1">Подводя предварительные итоги фестиваля, его организатор и вдохновитель, директор республиканского Центра народного творчества им. И. Е. Кортуа Министерства культуры и охраны историко-культурного наследия Абхазии Нури Еремеевич Кварчиа отметил: </se>
  </para>
  <para id="20">
    <se lang="aba" variant_id="0">«Хвысквша рапхъала ари афестиваль ангӏаджвыквхӏцӏуз агӏан мурадта йхӏымаз Апсны амузыка цӏас бзиква гӏащаквхӏыргылхныс акӏвын. Ауи ззысхӏвауа апхъала хӏуагӏа гитара бзи йырбун, датша уагӏахъакӏгьи йрапшым хӏара хӏасща, йалкӏгӏу быжьгӏатыщтща хӏыман.</se>
    <se lang="rus" variant_id="1">«Учреждая фестиваль еще пять лет назад, мы ставили перед собой цель — возродить хорошие музыкальные традиции Абхазии, когда очень была популярна гитара, а манера игры на ней была особенная, не похожая на другие.</se>
  </para>
  <para id="21">
    <se lang="aba" variant_id="0">Афестиваль республика статус амата йгӏаджвыквхӏцӏазтӏхӏва ауи йгӏалалуаз ашвахӏвагӏвчва рбзазарта география тшауацӏнахуа йалаган дуней фестивальта тшщтӏнахтӏ.</se>
    <se lang="rus" variant_id="1">Фестиваль появился как республиканский, но география участников расширилась, и он получил статус международного.</se>
  </para>
  <para id="22">
    <se lang="aba" variant_id="0">Хӏпахь хачӏв шӏыц гӏагылтӏ — йапшым ауагӏахъаква культура уысла ращтаныкъвара атшауацӏыхра хӏацхърагӏаныс.</se>
    <se lang="rus" variant_id="1">Перед нами встала новая задача — способствовать диалогу культур разных народов.</se>
  </para>
  <para id="23">
    <se lang="aba" variant_id="0">Россия йгӏатыцӏта йхӏызгӏайкваз дрыуапӏ Къарча-Черкес йауу Хӏасарокъва Бильаль.</se>
    <se lang="rus" variant_id="1">В числе тех, кто приехал к нам из России, — представитель Карачаево-Черкесии Биляль Хасароков.</se>
  </para>
  <para id="24">
    <se lang="aba" variant_id="0">Щардагӏвы, йалкӏгӏата апсуаква, абаза бызшвала абард ашваква рымагӏальаматпӏ, ауи ахӏатырла ауат аконцерт программа йалата йбыжьгатӏ.</se>
    <se lang="rus" variant_id="1">Очень многим, особенно абхазам, было интересно послушать авторские песни на абазинском языке, и они, конечно же, прозвучали в программе концерта.</se>
  </para>
  <para id="25">
    <se lang="aba" variant_id="0">Зымгӏва рацкӏыс афестиваль йахъгалра дута йспхьадзауа ари акӏвпӏ: ауагӏа ашва бызшвала йайчважвитӏ, йабабитӏ, йабадыритӏ.</se>
    <se lang="rus" variant_id="1">Одним из главных достижений фестиваля я считаю особую атмосферу, когда люди общаются друг с другом через песню.</se>
  </para>
  <para id="26">
    <se lang="aba" variant_id="0">Йшапакӏву ухӏварыквын рыуа дзачӏвызлакӏгьи ашва ззалайцӏауа йчва йтшаз, йгвы йпси йгӏарылцӏыз ршӏыйарапӏ, ауат алахӏвараква рыцагӏвыршитӏ афестиваль асасчвагьи апшыгӏвчвагьи».</se>
    <se lang="rus" variant_id="1">Ведь каждый поет о том, что он прочувствовал, пережил в своей жизни, делится своими откровениями с другими исполнителями и слушателями».</se>
  </para>
  <para id="27">
    <se lang="aba" variant_id="0">Афестиваль амщтахь ашвахӏвагӏвчва дара йырхъазыта йанадзхъачӏваз рыршӏыйара рыцӏа йцӏолата йшгӏадырбаз гватра айтуата йгӏайрахатӏ Нури Еремей йпа. Ауат ацӏх хъарата йаласкӏьакӏьандзыкӏьара йадзхъачӏван.</se>
    <se lang="rus" variant_id="1">Нури Еремеевич обратил внимание на то, что участники раскрылись еще больше, когда после концерта общались в узком кругу до глубокой ночи.</se>
  </para>
  <para id="28">
    <se lang="aba" variant_id="0">«Хӏара хӏыхъазла швабыж магӏны ду рымапӏ апшыгӏвчва ргвгӏанаграква.</se>
    <se lang="rus" variant_id="1">«Очень важно мнение зрителей.</se>
  </para>
  <para id="29">
    <se lang="aba" variant_id="0">Аконцерт алгищтарагьи ауагӏа гӏахӏыдзхъагылитӏ, афестиваль ашваква шыргвапхаз гӏахӏархӏвауата йхӏвахӏвитӏ, рыцӏа йыргвапхакваз ашвакви ауат зчӏву рыхьызкви гӏалыркӏгӏитӏ. </se>
    <se lang="rus" variant_id="1">После концерта многие подходят и благодарят за этот праздник песни. В социальных сетях пользователи делятся своими впечатлениями, называют конкретных исполнителей и их песни.</se>
  </para>
  <para id="30">
    <se lang="aba" variant_id="0">Ажва ахъазла, Хӏасарокъва Б. йхӏвуз ашва «Йгӏасархӏвитӏ сара», Амичба Л. йашва «Спрезидентханыс гьстахъым», айсра йгӏаквчважвауа Хашба Темыр йашваква.</se>
    <se lang="rus" variant_id="1">Например, песня „А мне говорят“ в исполнении Биляля Хасарокова, „Не хочу стать президентом“ Лаврентия Амичба, песни Тимура Хашба о войне.</se>
  </para>
  <para id="31">
    <se lang="aba" variant_id="0">Сшгвыгъауала, афестиваль апхъахьылагьи тшауацӏнахуаштӏ, ашвахӏвагӏвчва ргеография рыцӏагьи йтыбгӏахуштӏ, ауат рыршӏыйара гвлахӏарала адгалагӏвчвагьи апшыгӏвчвагьи рыцӏагьи йдыргвыргъьалуштӏ», — йгӏацицӏахтӏ ауи.</se>
    <se lang="rus" variant_id="1">Я надеюсь, что фестиваль и в дальнейшем будет развиваться, расширять географию участников, которые будут радовать и организаторов, и зрителей своим творчеством, новыми душевными песнями», — добавил он.</se>
  </para>
  <para id="32">
    <se lang="aba" variant_id="0">Афестиваль йалакваз ашвахӏвагӏвчва анамцӏыцӏхуаз хӏапхъагьи йшанйуш йайгвгъауата араса рхӏвун: «Бзила! Асквш 2016 йакӏвшуш афестиваль «Ашва узысхӏвитӏ, Апсынра» агӏаталымтадза!»</se>
    <se lang="rus" variant_id="1">Участники фестиваля не прощались друг с другом, они говорили: «До встречи на фестивале „Пою тебе, Абхазия!“ в следующем 2016 году!»</se>
  </para>
</body>
</html>
