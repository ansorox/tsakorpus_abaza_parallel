<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Щарда мцӀуата Трыкв республика абзазагӀв, хӀара хӀыбызшвалагӀв Макьар Ведат йсальамшвъа а-Дуней журнал «Абаза Къраль» аредакция йазгӀайтӀ.</se>
    <se lang="rus" variant_id="1">Недавно в редакцию Международного журнала «Страна Абаза» пришло письмо от нашего соплеменника, представителя республики Турция Ведата Мекера.</se>

  </para>
  <para id="1">
    <se lang="aba" variant_id="0">Абари йапхъахауа асальамшвъа хӀара швабыж хӀайгвыргъьатӀ, гвыгъара гӀахӀыланацӀатӀ, йшпакӀву ухӀварыквын агӀвымакъраль диаспора аргваныта хӀрабадырра, хӀрыцынхара хӀгвалапӀ.</se>
    <se lang="rus" variant_id="1">Эта «первая ласточка» вселила в нас немалый оптимизм, так как мы планируем еще более активное сотрудничество с зарубежной диаспорой.</se>

  </para>
  <para id="2">
    <se lang="aba" variant_id="0">Ауи ахӀатырла йапхъахауата йгӀахӀыдгылыз автор хӀйабадырпӀ.</se>
    <se lang="rus" variant_id="1">А пока предлагаем познакомиться с нашим новым автором.</se>

  </para>
  <para id="3">
    <se lang="aba" variant_id="0">Ари амчбыжь йгӀашӀарышвта сара «Алашара» журнал апны гӀвыра гӀаквсцӀалуштӀ, ауи ахӀатырла тшшвабасырдырныс стахъыпӀ.</se>
    <se lang="rus" variant_id="1">Начиная с этой недели я пишу в журнал «Алашара», поэтому прежде всего представлюсь.</se>

  </para>
  <para id="4">
    <se lang="aba" variant_id="0">Сара сыхьыз Макьар ВедатпӀ, асквш 1905 агӀан Осман паштахӀыгӀвала йгӀахъысхыз Макьар Ашад йпа сипапӀ.</se>
    <se lang="rus" variant_id="1">Меня зовут Ведат Мекер, я прихожусь внуком Ашаду Мекеру, эмигрировавшему в Османскую империю в 1905 году.</se>

  </para>
  <para id="5">
    <se lang="aba" variant_id="0">Сара асквш 1961 май а 27 агӀан Трыквшта йаъу адгьа кыт Хьатукъщыкуай апны сйытӀ.</se>
    <se lang="rus" variant_id="1">Я родился 27 мая 1961 года в Турции в одной из черкесских деревень — Хьатукъщыкуай.</se>

  </para>
  <para id="6">
    <se lang="aba" variant_id="0">ХӀкыт апны хӀара цри бызшвала хӀгьчважвум, ауи ахӀатырла уыста йхӀчпитӀта йхӀхӀырдыритӀ. ~~~ Сара уыжвгьи ауи бзита сгьзалачважвум.</se>
    <se lang="rus" variant_id="1">В нашей деревне мы практически не говорим на родном языке, и нам пришлось специально его выучить, я и сам не очень хорошо им владею.</se>

  </para>
  <para id="7">
    <se lang="aba" variant_id="0">Аквтанай апхьарта амщтахь сара айсыгӀв къвырльыкъвхагӀвчва ъадрыхӀазыруа йхӀаракӀу апхьарта сгӀалгатӀ, ужвы къвырльыкъвхагӀв чынта «подполковник» нкъвызгитӀ.</se>
    <se lang="rus" variant_id="1">После средней школы я получил высшее военное образование, сейчас ношу звание подполковника.</se>

  </para>
  <para id="8">
    <se lang="aba" variant_id="0">Сара Астомбыль стабзазитӀ, Апсны акъральыгӀврагьи гӀасыртатӀ.</se>
    <se lang="rus" variant_id="1">Я проживаю в Стамбуле и в то же время имею гражданство Абхазии.</se>

  </para>
  <para id="9">
    <se lang="aba" variant_id="0">Сара Трыквшта апсуа жвлараква р-Федерация анхара гвып срылапӀ.</se>
    <se lang="rus" variant_id="1">Являюсь членом рабочей группы Федерации абхазских общин Турции.</se>

  </para>
  <para id="10">
    <se lang="aba" variant_id="0">Асквш 2015 сентябр а 19 атшын хысквшала Трыквшта апны а-Черкес Ассоциация саунашвачпагӀвта салырхтӀ.</se>
    <se lang="rus" variant_id="1">19 сентября 2015 года был избран на трехлетний срок на должность руководителя Черкесской ассоциации в Турции.</se>

  </para>
  <para id="11">
    <se lang="aba" variant_id="0">Апхъапхъа Трыквшта апны Апсуа диаспора руыс зкву хӀаквчважвапӀ.</se>
    <se lang="rus" variant_id="1">Итак, поговорим об общем положении абхазской диаспоры в Турции.</se>

  </para>
  <para id="12">
    <se lang="aba" variant_id="0">Апсуа бызшви абаза бызшви Лагъь-Мараташварта КӀавкӀаз бызшваква йрыуапӀ, «абаза» — хӀва йзпхьауа абызшва йадиалектта йпхьадза йауашзапӀ, ауаса араъа абазаква злачважвауагӀваца акӀвпӀ абаза бызшвата йхӀпхьадзауа.</se>
    <se lang="rus" variant_id="1">Два языка, относящиеся к Северо-Западной кавказской языковой семье — абазинский и абхазский, — можно считать двумя диалектами одного языка Абаза.</se>

  </para>
  <para id="13">
    <se lang="aba" variant_id="0">Атрыквква анчважвауа абазаквагьи, апсуаквагьи, адгьаквагьи йапшыта йрыпхьитӀ — «абаза» рхӀвитӀ.</se>
    <se lang="rus" variant_id="1">Однако в Турции словом «Абаза» обозначают язык, на котором говорят именно абазины.</se>

  </para>
  <para id="14">
    <se lang="aba" variant_id="0">РыцӀа йандрытаразуаш асхъан «апсуа» йа «ашвуа-ащхъарауа» рхӀвитӀ.</se>
    <se lang="rus" variant_id="1">В целом концепция формулировок, используемых турками по отношению к абхазам и черкесам, одна.</se>

  </para>
  <para id="15">
    <se lang="aba" variant_id="0">Апсуа диаспора Осман паштахӀыгӀвала йанквачх зквпшырала, задгьыл абзирала рбзазартажв йашӀырпшу ашта йтачӀватӀ.</se>
    <se lang="rus" variant_id="1">Поэтому, когда для обозначения Апсуа и Ашуа-Ашхарауа в целом говорят «Абаза», имеют в виду и абхазов и черкесов. ~~~ Для более точного понимания используют названия Апсуа и Ашуа-Ашхарауа. ~~~ Абхазская диаспора, эмигрировавшая в Османскую империю, поселилась на землях, как по рельефу, так и по плодородности похожих на их родные земли.</se>

  </para>
  <para id="16">
    <se lang="aba" variant_id="0">Зунашва схӀвауа акытква йрыхьызпӀ: Измир, Адапазар, Дуздже, Болу, Бурса, Кьютахья, Биледжик, Эскишьехир.</se>
    <se lang="rus" variant_id="1">Таковыми являются поселения Измир, Адапазар, Дуздже, Болу, Бурса, Кьютахья, Биледжик, а также деревня Эскишьехир.</se>

  </para>
  <para id="17">
    <se lang="aba" variant_id="0">Ашвуаащхъарауаква абарат аштаква рпны йбзазун: Анталия, Бурса, Эскишехир, Самсун, Амасья, Токат, Сивас, Йозгат, Кайсери, Адана. ~~~ Ауат акытква йыртан.</se>
    <se lang="rus" variant_id="1">Ашуа-Ашхарауа проживали в таких районах, как Анталия, Бурса, Эскишехир, Самсун, Амасья, Токат, Сивас, Йозгат, Кайсери, Адана, и были поселены в основном в сельской местности.</se>

  </para>
  <para id="18">
    <se lang="aba" variant_id="0">Асквш 1980 агӀан акытква рбзазагӀвчва щардагӀвыта акъалаква йырталхуа йджвыквлын абазаащхъарауа кытква мцырахатӀ хӀва йауаштӀ.</se>
    <se lang="rus" variant_id="1">В связи с ускоренным переходом жителей в городские районы в 1980 году население многих деревень Ашуа-Ашхарауа снизилось практически до нуля.</se>

  </para>
  <para id="19">
    <se lang="aba" variant_id="0">Ауи акӀвпӀта, ашвуаква рассимиляция швабыж йалахӀатӀ.</se>
    <se lang="rus" variant_id="1">Таким образом, произошла активная ассимиляция Ашуа-Ашхарауа.</se>

  </para>
  <para id="20">
    <se lang="aba" variant_id="0">КӀавкӀаз айсра анакӀвшуз Осман паштахӀыгӀвала йцахыз хӀапхъанчӀвиква рыцхӀагӀа ду рчва йтшатӀ.</se>
    <se lang="rus" variant_id="1">В период 100-летней войны и эмиграции в Османскую империю наши предки перенесли огромные страдания.</se>

  </para>
  <para id="21">
    <se lang="aba" variant_id="0">Трыквшта айсра анатагӀаларгах ауат ауаъа йпшцӀалхра атахъхатӀ.</se>
    <se lang="rus" variant_id="1">Когда Турция вступила в боевые действия, им снова пришлось воевать.</se>

  </para>
  <para id="22">
    <se lang="aba" variant_id="0">ХӀапхъанчӀвиква Балкан, МарагӀайырта Аргваны, Галлиполи рпны йайсытӀ.</se>
    <se lang="rus" variant_id="1">Наши предки сражались на Балканах, на Ближнем Востоке, в Галлиполи.</se>

  </para>
  <para id="23">
    <se lang="aba" variant_id="0">Трыкв бызшва рымдыруата Трыквшта ахъахвитра йазайсуан.</se>
    <se lang="rus" variant_id="1">Не зная турецкого языка, они были вынуждены отстаивать независимость Турции.</se>

  </para>
  <para id="24">
    <se lang="aba" variant_id="0">Асквш 1923 агӀан Осман паштахӀыгӀва амщтахь Трыкв къральыгӀва анщаквгыл амщтахь Ататйурки ачеркес Этхеми ракъыль аквымшвауата Этхем-бей муртатта дырпхьадзан Трыквшта дтырцатӀ.</se>
    <se lang="rus" variant_id="1">В 1923 году, после установления Турецкого государства вместо Османской империи, в результате политических разногласий между Ататюрком и Этхем-черкесом последний был назван предателем и изгнан из Турции.</se>

  </para>
  <para id="25">
    <se lang="aba" variant_id="0">Асквш 2000-дза, ахабза шаъазла, ажвлара тыпква рпны йъакӀвызлакӀгьи, арыпхьарагьи абгата трыкв бызшвагӀвацала йакӀвшун.</se>
    <se lang="rus" variant_id="1">Вплоть до 2000 года была объявлена этническая идентичность — общение в общественных местах и образование должно было осуществляться исключительно на турецком языке.</se>

  </para>
  <para id="26">
    <se lang="aba" variant_id="0">Ага ауаса йаъазтынгьи, апсуакви адгьакви рбзазара тшгьампсахтӀ, йшпакӀву ухӀварыквын трыкв бызшва майрата йузырдыритӀ.</se>
    <se lang="rus" variant_id="1">Впрочем, эти ограничения не повлияли на повседневную жизнь абхазов и черкесов, так как турецкий язык легко усваивается.</se>

  </para>
  <para id="27">
    <se lang="aba" variant_id="0">Ужвы ауи апш ткӀьийра гьаъахым — дзачӀвызлакӀгьи йцри бызшвала дчважварныс дхвитпӀ.</se>
    <se lang="rus" variant_id="1">Теперь никаких ограничений нет — каждый говорит на своем родном языке где угодно.</se>

  </para>
  <para id="28">
    <se lang="aba" variant_id="0">СквшкъомкӀ руацӀа апхьартаква рпны мчбжьыкӀ ауацӀа гӀвсахӀаткӀ йазалху арыпхьара йахъвыпӀ, ауат асахӀатква руацӀа асабиква цри бызшва йапхьарныс йрылшитӀ.</se>
    <se lang="rus" variant_id="1">В течение нескольких лет в школах по 2 часа в неделю проводятся специальные курсы, которые дают возможность изучать свой язык.</se>

  </para>
  <para id="29">
    <se lang="aba" variant_id="0">УахьчӀвала цри бызшва арыпхьара баргвырата йыззалуа сквшы гӀважвижваба йнамдзас ачкӀвынчва шӀаква ракӀвпӀ, ауат рквтала цри бызшва зымдырхквауа рыцӀа-рыцӀа йрылахӀитӀ йгьи абызшва агӀахчара уыс дута тшгӀащтӀнахитӀ, ауаса ауи ашвхӀаусыгӀваква гӀазхъшахъыцӀуа агӀвымаква гьракӀвым.</se>
    <se lang="rus" variant_id="1">Однако сегодня его не знают многие молодые люди в возрасте до 30 лет, количество не говорящих на нем увеличивается и проблема сохранения языка становится все более актуальной. ~~~ Впрочем, причины уже не во внешних факторах.</se>

  </para>
  <para id="30">
    <se lang="aba" variant_id="0">УахьчӀвала хӀдиаспора агӀвычӀвгӀвысква рыуа щардагӀвы аъанатӀа дуква нкъвыргитӀ: ахӀаракьатчпара, аполитика, аспорт, аршӀыйара агьиква рпны.</se>
    <se lang="rus" variant_id="1">Сейчас представители нашей диаспоры занимают важные должности в таких областях, как бизнес, политика, спорт, искусство и т. д.</se>

  </para>
  <para id="31">
    <se lang="aba" variant_id="0">Ажва ахъазла, Трыквшта а-ХӀауа Рхъвква къвырльыкъвхагӀв унашвачпагӀвта дрылан щхъарауа хъацӀакӀ.</se>
    <se lang="rus" variant_id="1">Например, командиром ВВС Турции является представитель Ашхарауа.</se>

  </para>
  <para id="32">
    <se lang="aba" variant_id="0">Сара заджвыла сгвы йтапӀ абарауат йрапшу агӀвычӀвгӀвысква йгӀарыквчважвауа агӀвыраква насщтиланыс.</se>
    <se lang="rus" variant_id="1">Я планирую время от времени писать статьи о таких людях.</se>

  </para>
  <para id="33">
    <se lang="aba" variant_id="0">Апхъахьыла арат йрапшу атемаква гӀащтӀысхуамцара гӀаншара щарда шврыхасыргӀвазарныс смурадпӀ, Трыквшта апны абаза диаспора сгӀарыквчважвауата.</se>
    <se lang="rus" variant_id="1">Постараюсь уточнить все детали и рассказать о диаспоре Абаза в Турции как можно больше, а сейчас я с вами прощаюсь, уважаемые жители Абазашты!</se>

  </para>
  <para id="34">
    <se lang="aba" variant_id="0">Ужвы, Абазашта абзазагӀвчва тлапӀаква, бзила!</se>
    <se lang="rus" variant_id="1"></se>

  </para>
  <para id="35">
    <se lang="aba" variant_id="0">Абзираква швщардазтӀ!</se>
    <se lang="rus" variant_id="1"></se>

  </para>
</body>
</html>
