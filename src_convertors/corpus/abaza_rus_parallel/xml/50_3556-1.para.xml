<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Аспорт йапщылу йа збзазара йауата зны сквшпхьадзара азтыз дзачӀвызлакӀгьи арат ажваква йгӀарныцӀуа бзита йгӀайгвынгӀвитӀ.</se>
    <se lang="rus" variant_id="1">Уверена, этот возглас близок каждому, кто имел возможность приобщиться к спорту, посвятить ему хотя бы несколько лет своей жизни.</se>
  </para>
  <para id="1">
    <se lang="aba" variant_id="0">Аспорт квпшыра гьакӀвым йхъадугьи, аунашва гьхӀхӀвум ауи ахъаз хънахразма момкӀва бзазара уысызма.</se>
    <se lang="rus" variant_id="1">И совсем неважно, каким видом спорта он занимался, было ли это увлечением или занятия проходили на профессиональном уровне.</se>
  </para>
  <para id="2">
    <se lang="aba" variant_id="0">Джьгватан Альбина аспорт хӀадагӀвачата далашватӀ: йпщбахауа акласс данапхьуз агӀан атгӀачва Черкесск йгӀаталхтӀ, апхӀвыспачкӀвынгьи датша апхьарта дыцӀалра атахъхатӀ.</se>
    <se lang="rus" variant_id="1">Альбина Джегутанова попала в спорт абсолютно случайно: она училась в четвертом классе, когда семья переехала в Черкесск, и девочке пришлось сменить школу.</se>
  </para>
  <para id="3">
    <se lang="aba" variant_id="0">Ртдзы йачвыхъарамкӀва йжвицхауа апхьарта гылан, ауаъа баскетболла спорт класс гӀаныршан.</se>
    <se lang="rus" variant_id="1">Недалеко от дома находилась школа No 16, где был создан спортивный класс по баскетболу.</se>
  </para>
  <para id="4">
    <se lang="aba" variant_id="0">Альбина ауи акласс дрылашван апхьара йацта ансимшы атшыбжьараква акӀвлыршун.</se>
    <se lang="rus" variant_id="1">Альбина попала именно туда, и параллельно с учебой начались ежедневные тренировки.</se>
  </para>
  <para id="5">
    <se lang="aba" variant_id="0">ЦӀабыргыта, апхъапхъа ауи алых лыман: йа баскетбол, йа уагӀахъа гӀахӀвра.</se>
    <se lang="rus" variant_id="1">Правда, у нее был выбор: баскетбол или национальные танцы.</se>
  </para>
  <para id="6">
    <se lang="aba" variant_id="0">АгӀахӀвра тшъазылбжьахьаз йгӀалцӀла спорт гӀалылхтӀ.</se>
    <se lang="rus" variant_id="1">Так как танцевать она уже умела, то выбрала первое.</se>
  </para>
  <para id="7">
    <se lang="aba" variant_id="0">Атшыбжьара сахӀатква щымтали апхьара амщтахь пынхачӀвы рчпата тӀакӀв тшанпсырщара амщтахь хъвлапныли йакӀвшун.</se>
    <se lang="rus" variant_id="1">Тренировались утром до основных занятий, затем вечером, после того как участники команды немного отдохнут и сделают уроки.</se>
  </para>
  <para id="8">
    <se lang="aba" variant_id="0">Аспортсмен шӀа йшылхӀвахуала, апхъапхъа баскетбол гӀальаматракӀгьи гьазлымамызтӀ, ауыс тшанапсах анкъвакъвраква йрылалуа, акъала апхьартаква рквтала йакӀвшуз анкъвакъвраква рпны апхъагылара гӀатыргауа йанджвыквыл амщтахь акӀвпӀ.</se>
    <se lang="rus" variant_id="1">Юная спортсменка признается, что поначалу никакого энтузиазма у нее не было, интерес появился позже, во время соревнований среди школ города.</se>
  </para>
  <para id="9">
    <se lang="aba" variant_id="0">Лгвы рыцӀа йгӀатахатӀ Анапа апны мини-баскетболла Россия ауацӀала йакӀвшуз анкъвакъвраква.</se>
    <se lang="rus" variant_id="1">А еще больше Альбина полюбила баскетбол, когда их команда стала раз за разом побеждать на различных соревнованиях.</se>
  </para>
  <para id="10">
    <se lang="aba" variant_id="0">Араъа ауат йрайгӀайыз Москва йауаз аспорсмен гвып йырхъазыпӀ.</se>
    <se lang="rus" variant_id="1">Особенно ей запомнились Всероссийские соревнования по мини-баскетболу в Анапе, где они уступили лишь команде из Москвы.</se>
  </para>
  <para id="11">
    <se lang="aba" variant_id="0">Альбина аспорт ауи аъара йылзаргванхан йбыжьбахауа акласс йгӀашӀарышвта бзазара уыста дазгӀашыкъхатӀ, абжьагӀвы Непочетай Анатолий Анатолий йпа йунашва дацӀата лхъа дадынхалуа далагатӀ.</se>
    <se lang="rus" variant_id="1">Альбина полюбила спорт настолько, что в седьмом классе начала заниматься баскетболом профессионально уже под руководством тренера Анатолия Анатольевича Непочетая.</se>
  </para>
  <para id="12">
    <se lang="aba" variant_id="0">Лхъа данахвитыз азаман абгата аспорт йалтуан, ауи ахӀатырла щарда йнамихуата Черкесск акъала гвып дрыларцӀатӀ. Ауат рйырта асквшква 1997–1998 ракӀвын.</se>
    <se lang="rus" variant_id="1">Все свободное время девушка отдавала тренировкам и довольно быстро попала в сборную Черкесска среди девочек 1997–98 года рождения.</se>
  </para>
  <para id="13">
    <se lang="aba" variant_id="0">Луыртла метркӀгьи сантиметр 59 днадзауата Джьгватан Альбина агвып рпны дхъвмарыгӀв хъадахатӀ.</se>
    <se lang="rus" variant_id="1">С ростом 1,59 метра Альбина Джегутанова стала в команде разыгрывающей.</se>
  </para>
  <para id="14">
    <se lang="aba" variant_id="0">Лбзазара датшахатӀ, ауат абжьара сахӀатквала, анкъвакъвраква ъакӀвшалуз акъалаква рпны лылата йпшуаз алахӀвараквала, анбжьагӀвчва шӀыцква йгӀалыларцӀуз агвышхварала йырчвын.</se>
    <se lang="rus" variant_id="1">Началась совсем другая жизнь, насыщенная тренировками, удивительными и яркими впечатлениями от городов, в которых доводилось играть, общением с новыми друзьями.</se>
  </para>
  <para id="15">
    <se lang="aba" variant_id="0">Ужвы щтахьла дангӀацапшра баскетбол дызцасуаз агвып дрылата Россия шабгу гӀамылдазшва лыла йгӀацӀалхитӀ.</se>
    <se lang="rus" variant_id="1">Сегодня, оглядываясь назад, кажется, что она объездила со своей командой всю Россию.</se>
  </para>
  <para id="16">
    <se lang="aba" variant_id="0">Ужвы ауи локобаскет ззырхӀвауагьи бзи йылбитӀ: араса йапхьитӀ аурамква рпны хъатазаджвыкӀла баскетбол йанасуа.</se>
    <se lang="rus" variant_id="1">Позже она полюбила и локобаскет — уличный баскетбол с одной корзиной.</se>
  </para>
  <para id="17">
    <se lang="aba" variant_id="0">Абари аспорт квпшырала анкъвакъвраква ансисквша Ростов апны йакӀвшалун, гвыпта 50 райхӀа алазлун.</se>
    <se lang="rus" variant_id="1">Соревнования по этому виду спорта ежегодно проходили в Ростове, участвовало более 50 команд.</se>
  </para>
  <para id="18">
    <se lang="aba" variant_id="0">Агвыпква ъащардаз йгӀалцӀла анкъвакъврагьи джьащахъвахун, ауи адгалра анадзарагьи швабыж йхӀагӀан.</se>
    <se lang="rus" variant_id="1">Именно массовость делала их зрелищными. Из года в год удивляла и организация, которая всегда была на высшем уровне.</se>
  </para>
  <para id="19">
    <se lang="aba" variant_id="0">Альбина йшгӀалылкӀгӀауала, айгӀайра ауи аъара йазгӀашыкъынта Лагъь КӀавкӀаз йгьи Россия шабгу ргвыпква злаз анкъвакъвраква рпны ауат йапхъахауа, йгӀвбахауа, зынзамызадзагьи йхпахауа агыларта гӀатыргун.</se>
    <se lang="rus" variant_id="1">Альбина подчеркивает, что тяга к победе была настолько велика, что на соревнованиях, где выступал весь Северный Кавказ и вся Россия, их сборная часто занимала первые и вторые места, очень редко — третье.</se>
  </para>
  <para id="20">
    <se lang="aba" variant_id="0">СынчӀва Джьгватан Альбина апхьарта дгӀалгатӀ, апрофессионал спортгьи дакъвыцӀхтӀ.</se>
    <se lang="rus" variant_id="1">В этом году Альбина Джегутанова попрощалась со школой и... профессиональным спортом.</se>
  </para>
  <para id="21">
    <se lang="aba" variant_id="0">Ауи йашвхӀаусыгӀвула азцӀгӀара джьауап шгӀалтызла, ауи ауыс лбзазара йаналаз агӀамта цӀыхъва ачпатӀ, ужвы гӀальаматра ззылбауа датша уыс щарда тшырзыналырхарныс лмурадпӀ.</se>
    <se lang="rus" variant_id="1">На вопрос о причине, она отвечает, что это уже пройденный для нее отрезок жизни, на свете еще столько всего интересного: хочется многое узнать, освоить.</se>
  </para>
  <para id="22">
    <se lang="aba" variant_id="0">Ажва ахъазла, акулинария уыс. АпхӀвыспа ари аъачӀвагӀа анцӀрала йылбзазара уысхушта йщаквлыргылтӀ.</se>
    <se lang="rus" variant_id="1">Например, кулинарное искусство, которое девушка выбрала в качестве своей профессии.</se>
  </para>
  <para id="23">
    <se lang="aba" variant_id="0">Ауи йылгвалапӀ хъгӀата дзымацӀауа, айшва пшдзата йылзадгалуа тшазылбжьарныс. Ари лгвалагьи шхъйуш кьангьаш гьалам.</se>
    <se lang="rus" variant_id="1">Ее мечта вкусно готовить и затейливо оформлять блюда непременно должна осуществиться.</se>
  </para>
  <para id="24">
    <se lang="aba" variant_id="0">Датшагьи Альбина йылхӀвауа ари акӀвпӀ. ДъанызлакӀгьи уыста йхъаталкӀлакӀгьи аспорт анцӀрала лбзазара йахъвызлуштӀ — аспорт апны ауи лпахь хачӀвы лыргылуа, ауи багъьата дазцауа тшазылбжьатӀ, айгӀайра ахъгӀара лдыртӀ, алахара айшара лзычхӀауа дачпатӀ.</se>
    <se lang="rus" variant_id="1">А еще Альбина признается: чему бы ни посвятила она свою дальнейшую жизнь, спорт навсегда останется для нее миром, где она научилась ставить цель и идти к ней, где почувствовала вкус победы и горечь поражений.</se>
  </para>
  <para id="25">
    <se lang="aba" variant_id="0">Аспорт абзирала ауи дакъикъапхьадза хвы шаму гӀалгвынгӀвытӀ, хӀкъраль аштаква рпны гӀвзачва щарда гӀалдахӀвтӀ, анбжьагӀвра уазцӀабыргзара ззырхӀвауа лылалкӀтӀ, ауи абзирала лбзазара мгӀва апны багъьата дчӀвырхъауа дзымгӀвайсуаштӀ.</se>
    <se lang="rus" variant_id="1">Он останется миром, благодаря которому она стала ценить каждую минуту, обрела друзей из разных уголков страны, научилась дружить и не предавать ни при каких обстоятельствах. Одним словом, спорт — эта настоящая школа жизни, благодаря которой она уверенно пойдет своей дальнейшей дорогой.</se>
  </para>
  <para id="26">
    <se lang="aba" variant_id="0">Йыздыруада, йалныс ауыпӀ аспортсмен шӀа лыхьыз шбергьыльхаз апшта апхъахьыла акулинар ъаза Джьгватан Альбина лхабар пшдзагьи хӀзыгӀадзарныс.</se>
    <se lang="rus" variant_id="1">И кто знает, быть может, мы еще услышим уже не о спортсменке, но о выдающемся кулинаре Альбине Джегутановой.</se>
  </para>
</body>
</html>
