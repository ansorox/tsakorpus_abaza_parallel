<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Хвду ззыгӀбауа апхьагӀвчва!</se>
    <se lang="rus" variant_id="1">Дорогой читатель!</se>
  </para>
  <para id="1">
    <se lang="aba" variant_id="0">Гвыргъьахъвыла швгватра ззынахӀырхауа акультура бзазара а-Дайджест «Абаза Къраль» йызкьазуу агӀацӀщтра анапаква йрыншвалтӀ асквш 2015 аурала йара араса йызхьзу а-Дуней журнал агӀвыраква. </se>
    <se lang="rus" variant_id="1">В очередной выпуск Дайджеста культурной жизни «Страна Абаза», который мы рады представить вашему вниманию, вошли публикации одноименного Международного журнала за 2015 год. </se>
  </para>
  <para id="2">
    <se lang="aba" variant_id="0">Асквш 2015 аъащата йызтагылаз гьмайрамызтӀ, йапшым агӀаншараквала йбайан.</se>
    <se lang="rus" variant_id="1">Год, который был непростым, насыщенным различными событиями.</se>
  </para>
  <para id="3">
    <se lang="aba" variant_id="0">Сирия апны айсра акӀвшун, аглобализация агӀаншараква мгӀвайсуан, адуней экономикагьи аъаща баргвы йташватӀ — аратгьи анахьанат агӀаншара къомгьи хъатакӀла йгӀарыкӀвымшауата къраль 50 райхӀа йыртабзазауа абаза уагӀахъа рпхыцӀагьи йгӀадсылтӀ. </se>
    <se lang="rus" variant_id="1">Боевые действия в Сирии, процессы глобализации, нестабильность в мировой экономике — эти и многие другие явления и факторы, так или иначе, нашли свое отражение в судьбе представителей этноса Абаза — абазин и абхазов, проживающих более чем в 50 странах мира.</se>
  </para>
  <para id="4">
    <se lang="aba" variant_id="0">РыцӀа йуыс цӀолата уахьчӀвала йгӀагылтӀ зкультура байарала шӀырпшыра змам абаза уагӀахъа ыдзырныс шварагӀварарата йырзалуа ассимиляция гӀаншараква.</se>
    <se lang="rus" variant_id="1">Особо остро до сих пор стоит проблема ассимиляции самобытного народа Абаза, оказавшегося под угрозой исчезновения.</se>
  </para>
  <para id="5">
    <se lang="aba" variant_id="0">Ага ауаса йаъазтынгьи, уыжвгӀанчӀви бзазара злалу, аъащата йызтагылу айшара йгьахъазым.</se>
    <se lang="rus" variant_id="1">И все же влияние современности далеко не всегда носит негативный характер.</se>
  </para>
  <para id="6">
    <se lang="aba" variant_id="0">ХӀыуа дзачӀвызлакӀгьи йапхъаламгӀвайсра дыргвышхвауата йаъапӀ гвырбзига щардагьи.</se>
    <se lang="rus" variant_id="1">Сегодня создано множество условий для того, чтобы каждый из нас взял курс на позитивное развитие.</se>
  </para>
  <para id="7">
    <se lang="aba" variant_id="0">Нархара щардали гвакърали йырчвыта, гвнадзарала йадгалата йакӀвшауа анхара адуней турых апны хӀуагӀахъа рпхыцӀа псахра бзи аланацӀарныс алшуштӀ. </se>
    <se lang="rus" variant_id="1">Комплексная и кропотливая работа в русле созидания способна изменить историческую судьбу нашего народа. </se>
  </para>
  <para id="8">
    <se lang="aba" variant_id="0">ХӀара ауи багъьата йазхъахӀцӀитӀ, а-Дайджест щатата йазалыз а-Дуней журнал агӀвыраквала шваргьи абари азхъацӀара швылашвхӀварныс хӀащтапӀ.</se>
    <se lang="rus" variant_id="1">Мы верим в это и стремимся донести свои идеи с помощью материалов Международного журнала, которые легли в основу Дайджеста.</se>
  </para>
  <para id="9">
    <se lang="aba" variant_id="0">Апсуа-абаза уагӀахъа ртшауацӀыхра знархару а-Дуней адкӀылара «Алашара» апрограмма «Асквшква 2013–2015 руацӀа абаза уагӀахъа ртшауацӀыхра» абзазара йалалуата йакӀвшуз анхара цӀыпх цӀыхъва айаутӀ. Нархара щардала йалаз ари апрограмма апны ажванахъипхьадза уахьчӀва хӀпахь йгылу арат ахачӀвкви амурадкви рырхъйара йапщылан: чкӀвынргӀа ртшауацӀыхра, абаза уагӀахъа ркультура агӀахчари атшауацӀнарыхри, атгӀачва бзазара рыбагъьара, абзазагӀвчва рызгӀвадарахчара, агӀвымакъральквала нхара адгалра, ауасамцара.</se>
    <se lang="rus" variant_id="1">Каждый пункт Комплексной программы «Развитие абазинского народа 2013–2015 гг.» Международного объединения содействия развитию абхазоабазинского этноса «Алашара», реализация которой завершилась в прошлом году, отвечает целям и задачам, стоящим перед нами: воспитание молодежи, сохранение и развитие культуры народа Абаза, поддержка семьи, здоровье населения, международная деятельность и многие другие.</se>
  </para>
  <para id="10">
    <se lang="aba" variant_id="0">ЦӀыпх абзазара йалалыз агӀаджвыквцӀараква йрыуапӀ а-Дуней «столь гьажьы» «Абазакви апсуакви: абызшваква ргӀахчари ртшауацӀыхри ауысла апхъаламгӀвайсра йгьи атурых-культура тынха», Апсны апны чкӀвынргӀа рфорум адгалра, архив швъаквала йалу йгьи абаза литература апны йагъьу агӀвыраква ргӀацӀщтра, абаза кытква рпны аспорт уыхвараква, Хъвыжвду кыт апны адзыр лдзгӀара ззгӀанагыз абзазагӀвчва цхърагӀара драйдзара, Грушка муниципал гӀаныршара апны зпхьадзара мачӀу атачӀв абаза уагӀахъа ры-Жвлара ащаквгылра ауысла цхърагӀара, чкӀвынргӀа руысла Апсны Республика акомитети «Алашара» адкӀылари рацынхара абзирала Апсны апны йакӀвшаз чкӀвынргӀа ранйара-тшпсщара, Абаза район ачымазагӀвхьпшыртаква йазалху аъамапсымаквала радгалра, чкӀвынргӀа рквтала йапшым анкъвакъвраква ракӀвыршара, Апсны апны абакӀрала анкъвакъвра адгалра, йызтахъкву рыхъазла абаза бызшвала арыпхьара адгалра, Апсны абаракъ Амш агвыргъьахъвква йрыццауата Абаза уагӀахъа культура Амш, акультура йгьи аспорт фестиваль ракӀвыршара, «Абазашта ашва шӀыцква» анкъвакъвра адгалра, датшагьи щарда.</se>
    <se lang="rus" variant_id="1">В числе осуществленных в минувшем году проектов — проведение Международного круглого стола «Абазины и абхазы: перспективы сохранения и развития языков и историко-культурное наследие» и Международного молодежного форума в Абхазии, издание новых и переиздание ставших литературной редкостью абазинских книг, документальных материалов, строительство спортивных площадок в абазинских селениях, оказание юридической помощи пострадавшим во время стихийного бедствия в ауле Ново-Кувинск, содействие в создании первой общины коренного малочисленного народа в Грушкинском сельском поселении, организация летнего молодежного лагеря в Абхазии совместно с комитетом по делам молодежи Республики Абхазия, различных конкурсов среди молодежи, турнира по борьбе в Абхазии, курсов абазинского языка для всех желающих, приобретение для поликлиники Абазинского района медицинского оборудования, проведение Дня культуры народа Абаза совместно с днем флага Абхазии, культурно-спортивного фестиваля, конкурса «Новые песни Абазашты» и многие другие проекты.</se>
  </para>
  <para id="11">
    <se lang="aba" variant_id="0">ЙагӀвсыз асквш апны ахъыхра джвыквырцӀатӀ абаза бызшвала йапхъахауа агвацчпа фильм «ХгӀвайщчва».</se>
    <se lang="rus" variant_id="1">В прошлом году начались съемки первого фильма на абазинском языке «Три брата».</se>
  </para>
  <para id="12">
    <se lang="aba" variant_id="0">КӀьыдата йгӀаурахушта йаъапӀ абаза уагӀахъа рхӀаракьатчпагӀвчва р-Ассоциация йгьи абаза-апсуа уагӀахъа ркультури рсоциал-экономика тшауацӀыхри знархару а-Фонд «Алашара» ргӀаныршара.</se>
    <se lang="rus" variant_id="1">Отдельно стоит отметить создание Ассоциации бизнесменов народа Абаза и Фонда содействия культурному и социально-экономическому развитию абазино-абхазского этноса «Алашара».</se>
  </para>
  <para id="13">
    <se lang="aba" variant_id="0">Апсуа-абаза уагӀахъа ртшауацӀыхра знархару а-Дуней адкӀылара «Алашара» гватрата йазалырхуа гьмачӀым йапшым агӀвымакъральква йыртабзазауа адиаспораква рыцынхара.</se>
    <se lang="rus" variant_id="1">Немало внимания Международное объединение содействия развитию абазино-абхазского этноса «Алашара» уделяет международному взаимодействию с диаспорами в различных странах мира.</se>
  </para>
  <para id="14">
    <se lang="aba" variant_id="0">Арат агӀаджвыквцӀараква рыуа уыс щарда «Алашара» адкӀылара анахьанат ажвлара организацияква, акъральыгӀва нхартаква, ареспублика йгьи акъраль рунашвачпагӀвчва йрыцынхауамцара йдырхъйун. Анхара йгӀалалуан ауагӀахъа уысква рыхъазла згвы цхӀауа абзазагӀвчвагьи. Абари ашвапха йатаркӀвах йызквшахӀатхауа закӀыпӀ: агӀаджвыквцӀара бзиквала йалу ацынхара хъвдаквыщт ду гӀахъшахъыцӀитӀ.</se>
    <se lang="rus" variant_id="1">Многие из этих проектов были реализованы в сотрудничестве с другими общественными организациями, руководством региона и страны, государственными структурами и, самое главное, — с каждым, кто неравнодушен к судьбе своего народа, что еще раз подтверждает: конструктивный диалог в русле плодотворного взаимодействия способен давать серьезные результаты.</se>
  </para>
  <para id="15">
    <se lang="aba" variant_id="0">Абаза уагӀахъа ртшауацӀыхрала апхъахьыла уыста йырхъйачӀву рахӀагьи йщардапӀ. ЙахьчӀвала хӀызквшахӀату, хӀкъаругьи алахӀцӀауата хӀыздынхалуа абазакви апсуакви ртшауацӀыхра апхъахьылагьи дахӀврала йшымгӀвайсуаш кьангьаш гьазгӀагӀгуам.</se>
    <se lang="rus" variant_id="1">Впереди еще больше планов по развитию этноса Абаза, и есть все основания полагать, что позитивный вектор развития абазин и абхазов, который можно наблюдать сегодня и к которому мы имеем непосредственное отношение, будет иметь место и в будущем.</se>
  </para>
  <para id="16">
    <se lang="aba" variant_id="0">А-Дайджест аредакция коллегия</se>
    <se lang="rus" variant_id="1">Редакционная коллегия Дайджеста</se>
  </para>
</body>
</html>
