<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">АпхъанчӀви заман йгӀашӀарышвта амузыка агӀвычӀвгӀвыс йпсы йабызшвата, йалахӀварата, ъазагӀва къару злу нчва гӀаншарата йырпхьадзитӀ.</se>
    <se lang="rus" variant_id="1">С глубокой древности музыка воспринималась как язык человеческой души, чувств и страстей, божественный дар, обладающий магической, целительной силой.</se>
  </para>
  <para id="1">
    <se lang="aba" variant_id="0">АпхъанчӀвиква йынкъвыргуз аъиман йшгӀанахӀвузла, амузыка апсабара алапсыпынкъвгитӀ, ауи злалу агӀаншараква рбыжьквала йщаквгылапӀ.</se>
    <se lang="rus" variant_id="1">Музыка, согласно верованиям древних, заложена в самой природе, в гармоническом созвучии ее составляющих.</se>
  </para>
  <para id="2">
    <se lang="aba" variant_id="0">Апсуаква рмузыка хъадата йызлалу ашвахӀварапӀ.</se>
    <se lang="rus" variant_id="1">У абхазов музыка, в основном, вокальная.</se>
  </para>
  <para id="3">
    <se lang="aba" variant_id="0">Аъамапсымаква рбыжьква ашвахӀвара йацхърагӀагӀвацитӀ, ауаса апсуаква рпныаъамапсыма музыкагьи ауацӀыхпӀ.</se>
    <se lang="rus" variant_id="1">Игра на инструментах представляет собой лишь дополнение к ней, но, тем не менее, у абхазского народа развита и инструментальная музыка.</se>
  </para>
  <para id="4">
    <se lang="aba" variant_id="0">Акомпозитор, Согъвым аршӀыйара апхьарта арыпхьагӀв Аджапуа Тото йшихӀвауала, уахьчӀвала ауи ауысла дырра щата цӀола зму нхарата йпхьадза йауаш асквш 1976 йгӀацӀцӀыз Хашба Инна лмонография «Апсуа уагӀа музыка ъамапсымаква» йахъазыпӀ. Автор ауыс бзита йыздыруа дъачӀвагӀагӀвпӀ, ауи апхъанчӀви апсуа музыка ъамапсымаква шгӀаншаз, турых мгӀвата йгӀамырдаз, ауат рыргӀапсща, рчпаща, рмакъым быжьгаща агьиква йауацӀыхта дгӀарыквчважвитӀ.</se>
    <se lang="rus" variant_id="1">По словам композитора, преподавателя школы искусств города Сухум Тото Аджапуа, вышедшая в 1976 году монография Инны Хашба «Абхазские народные музыкальные инструменты» – единственная на сегодняшний день фундаментальная работа, широко и со знанием дела освещающая вопросы генезиса и исторического развития древнеабхазского музыкального инструментария, которая дает подробное описание струнных, духовых и ударных инструментов и наигрышей на них.</se>
  </para>
  <para id="5">
    <se lang="aba" variant_id="0">Датшагьи апсуа музыка ъамапсымаква гватра ду рзынархара затахъу араъа жвыра зхьыз ажва щарда уъарынйауа акӀвпӀ.</se>
    <se lang="rus" variant_id="1">А ведь абхазский музыкальный инструментарий заслуживает большого внимания, в том числе, из-за сохранившихся в нем архаизмов.</se>
  </para>
  <para id="6">
    <se lang="aba" variant_id="0">Апсуаква ръамапсымаква йапшым ахъвквала йадгалапӀ.</se>
    <se lang="rus" variant_id="1">Инструментарий абхазов сложился из сочетания различных элементов.</se>
  </para>
  <para id="7">
    <se lang="aba" variant_id="0">Апсуа уагӀа йгӀандыршаз аъамапсымаква йрыуапӀ аинкьага, ачарпын, абыкь, айумаа, ахымаа, апхьарца, датшагьи. КӀавкӀаз ауагӀахъаква апхъанчӀви заман йгӀашӀарышвта культура нархарала йшащтаныкъвауа гӀазырбауа аъампсымаквагьи нкъвыргитӀ апсуаква: ачамгур, апандур, адаул, амырзакан.</se>
    <se lang="rus" variant_id="1">Это самобытные абхазские аинкьага, ачарпын, ашьамшьыг, абыкь язычковый и амбушюрный, аюмаа, ахымаа, апхьарца и привнесенные инструменты – ачамгур, апандур, адаул, амырзакан, свидетельствующие о древних культурных связях между народами Кавказа.</se>
  </para>
  <para id="8">
    <se lang="aba" variant_id="0">АпхъанчӀви заман йгӀашӀарышвта апсуаква йынкъвыргауа аъамапсымаква йрыуапӀ айумаа йгьи апхьарца.</se>
    <se lang="rus" variant_id="1">Из струнных инструментов являются исконно абхазскими аюмаа и апхьарца.</se>
  </para>
  <para id="9">
    <se lang="aba" variant_id="0">Атурых, афырра, ацӀаснкъвгара йырзынарху ашваква анырхӀвуз ауат аъамапсымаква йрысуан.</se>
    <se lang="rus" variant_id="1">Под аккомпанемент апхьарцы пелись, главным образом, историкогероические, обрядовые песни, сказы.</se>
  </para>
  <para id="10">
    <se lang="aba" variant_id="0">Ажва ахъазла, дахӀврала йакӀвшаз ашварацра амщтахь ауагӀа рразыра гӀадырбауата ашва «Жвейпшкан» рхӀвун: Ахьапщ Джеипш Хан – ашвырква ры-Нчва.</se>
    <se lang="rus" variant_id="1">К примеру, после удачной охоты пелась песня в знак благодарности «Жвейпшкан»: Золотой Джеипшь Хан – Владыка зверей.</se>
  </para>
  <para id="11">
    <se lang="aba" variant_id="0">Джеипш Хан – йдуу а-Нчва.</se>
    <se lang="rus" variant_id="1">Джеипшь Хан – Владыка великий.</se>
  </para>
  <para id="12">
    <se lang="aba" variant_id="0">Ашвырква уара йгӀахӀуттӀ, Джеипш – хӀузыразпӀ.</se>
    <se lang="rus" variant_id="1">Зверей ты нам дал, Джеипшь – спасибо.</se>
  </para>
  <para id="13">
    <se lang="aba" variant_id="0">Апхьарца йчӀвата акӀвпӀ йшасуа.</se>
    <se lang="rus" variant_id="1">Играют на апхьарце, главным образом, сидя.</se>
  </para>
  <para id="14">
    <se lang="aba" variant_id="0">Ауи йасуа аъамапсыма йпахьла йгылата йымапӀ, абыжьгӀатыщтга йагъьма напӀыла йымапӀ.</se>
    <se lang="rus" variant_id="1">Играющий держит инструмент перед собой в вертикальном положении, в правой руке смычок.</se>
  </para>
  <para id="15">
    <se lang="aba" variant_id="0">Апхъазаман апхьарца амкъвыба, ацӀлацӀычв, аджьузым баца йгӀарылырхуанта йырчпун.</se>
    <se lang="rus" variant_id="1">Обычно делают апхьарцу из дерева лиственных пород.</se>
  </para>
  <para id="16">
    <se lang="aba" variant_id="0">«Айумаа» – хӀва йызпхьауа аъамапсыма ужвы йгьгӀадрысабапхуам.</se>
    <se lang="rus" variant_id="1">В старину апхьарцу делали из горлянки – амкуба, корня из плюща и виноградной лозы.</se>
  </para>
  <para id="17">
    <se lang="aba" variant_id="0">Ауи агъьма щамхъа йыквырцӀунта йасуан, арма напӀыла абыжь гвагӀваква гӀатырщтуан, агъьма напӀыла – абыжь цӀараква.</se>
    <se lang="rus" variant_id="1">Угловая арфа – аюмаа – аккомпанирующий струнно-щипковый инструмент, практически вышедший из употребления.</se>
  </para>
  <para id="18">
    <se lang="aba" variant_id="0">Ари аъамапсыма йасуамцара ауагӀа ртурых гӀазырбауа йгьи айсра къвырльыкъвхара йгӀарыквчважвауа ашваква рхӀвун.</se>
    <se lang="rus" variant_id="1">Во время игры аюмаа лежит на правом колене, левой рукой берутся низкие ноты, правой – высокие, под ее аккомпанемент исполнялись исторические и военные песни.</se>
  </para>
  <para id="19">
    <se lang="aba" variant_id="0">Псыпнкъвгарала бжьыгӀазтырщтуа аъамапсымаква йрыуата апсуаква рпны йгӀащаквхатӀ «абыкь» – хӀва йызпхьауа апхъанчӀви ъамапсыма.</se>
    <se lang="rus" variant_id="1">Из язычковых духовых инструментов абхазы сохранили один из древних музыкальных инструментов под названием абыкь.</se>
  </para>
  <para id="20">
    <se lang="aba" variant_id="0">Ауи ачӀвгӀва хвыц йашӀырпшыта арасацӀла амшӀы йгӀалырхуанта йырчпун.</se>
    <se lang="rus" variant_id="1">Это рожки из коры лапины либо мелкого ореха.</se>
  </para>
  <para id="21">
    <se lang="aba" variant_id="0">Абыкь абжьы алкӀгӀара шаъула хъарата йгитӀ, ауи ахӀатырла ауи аъамапсыма абжьы дыргауамцара айсра хӀальабальыкъра ауагӀа йаладдырдыруан, айззара анырчпуз ауагӀа алазыркӀкӀуан, архъа нхараква рагӀамта ангӀадзарыз ахабар аладыргунта ауагӀа нхара джвыквырцӀун.</se>
    <se lang="rus" variant_id="1">Благодаря его фанфарным звукам, которые разносятся далеко, с помощью этого инструмента объявляли военные тревоги, собирали общину на сход, созывали людей на полевые работы.</se>
  </para>
  <para id="22">
    <se lang="aba" variant_id="0">АхабаргӀвоу Дзкуа Дамей йшихӀвахуала, аныхӀварта анкъвгагӀвы заджвы данишвиуаз абыкь дасуан.</se>
    <se lang="rus" variant_id="1">По словам сказителя Дамея Дзкуя, жрец святилища, проклиная кого-либо, трубил в абыкь.</se>
  </para>
  <para id="23">
    <se lang="aba" variant_id="0">Абыкь абжьы акъару ашвира йапщылата йырпхьадзун.</se>
    <se lang="rus" variant_id="1">Именно звуку абыкь приписывалось магическое свойство, означающее проклятие.</se>
  </para>
  <para id="24">
    <se lang="aba" variant_id="0">Агъычра йа адзра ашвхӀаусыгӀвала лдзгӀара зайдзаз агӀвычӀвгӀвыс аныхӀварта анкъвгагӀвы дйызгӀайуанта йуыс зкву йайхӀвуан.</se>
    <se lang="rus" variant_id="1">При совершении кражи или потери чего-либо, пострадавший сообщал жрецу о случившемся.</se>
  </para>
  <para id="25">
    <se lang="aba" variant_id="0">Арахьарыгьи аныхӀварта ахӀагӀара дхъалуанта абыкь абжьы йыргун.</se>
    <se lang="rus" variant_id="1">Последний поднимался к святилищу и трубил в абыкь.</se>
  </para>
  <para id="26">
    <se lang="aba" variant_id="0">Ауи абжьы гьагьата йчӀву акытква зымгӀва рпынгьи йнадзун.</se>
    <se lang="rus" variant_id="1">Звуки эти разносились и в другие села.</se>
  </para>
  <para id="27">
    <se lang="aba" variant_id="0">Ауи абжьы згӀуз зымгӀвагьи гъычракӀ шгӀаншаз алардыруан.</se>
    <se lang="rus" variant_id="1">Все, кто слышал их, знал, что совершена кража.</se>
  </para>
  <para id="28">
    <se lang="aba" variant_id="0">Ауипхьадза араса рхӀвалун: «ХӀай-хӀай!</se>
    <se lang="rus" variant_id="1">В таком случае говорили: «Хай!</se>
  </para>
  <para id="29">
    <se lang="aba" variant_id="0">Гъычра гӀаншатӀ.</se>
    <se lang="rus" variant_id="1">Оказывается, совершена кража.</se>
  </para>
  <para id="30">
    <se lang="aba" variant_id="0">АныхӀварта акъару ацхърагӀарала ауи тшгӀахънатӀрагӀатӀ», – хӀва.</se>
    <se lang="rus" variant_id="1">Пусть с помощью силы святилища выявится».</se>
  </para>
  <para id="31">
    <se lang="aba" variant_id="0">Псыпла йбыжьгауа аъамапсымаква йрыуата уахьчӀвала йгӀащаквхаз ачарпын йахъазыпӀ.</se>
    <se lang="rus" variant_id="1">Из группы духовых в настоящее время как музыкальный инструмент сохранился лишь ачарпын – род одноствольной флейты.</se>
  </para>
  <para id="32">
    <se lang="aba" variant_id="0">Ауи апхъапхъа абатыргӀан йгӀалырхуанта йырчпун, уадыргӀвана атӀуп, абна швхы, акъаб къвадама, арасацӀла къвадама агьиква йгӀарылырхуа йалагатӀ.</se>
    <se lang="rus" variant_id="1">Ачарпын Изготавливают из стебля зонтичного растения, обычно из борщевика, который по-абхазски так и называется ачарпын. Инструмент Впоследствии стали изготовлять из бузины, дикой моркови, тыквенного стебля, а также из ореховой веточки или хурмы.</se>
  </para>
  <para id="33">
    <se lang="aba" variant_id="0">Ачарпын йасуамцара арахвхча бзазара йгӀаннаршаз амакъымква гӀатырщтуан, апсуа гӀахӀвра ласква рмакъымквагьи гӀатырщтуан ауи дара арахвхчаква.</se>
    <se lang="rus" variant_id="1">Ачарпын – усовершенствованная пастушеская свирель. Исполняют на ней наигрыши, преимущественно связанные с пастушеским бытом. Под звуки ачарпын и абхазские пастухи исполняли темпераментные пляски.</se>
  </para>
  <para id="34">
    <se lang="aba" variant_id="0">Ужвы ачарпын йасуамцара арахвхча бзазара йапщыламкӀва датша бзазара хъатала йгӀаныршу анахьанат ауарадквагьи рхӀвитӀ.</se>
    <se lang="rus" variant_id="1">Сейчас на абхазской свирели исполняются и другие песни, не связанные с пастушьим бытом, сочиненные на разные случаи жизни.</se>
  </para>
  <para id="35">
    <se lang="aba" variant_id="0">НапӀкшарала бжьыгӀазтырщтуа аъамапсымаква йрыуапӀ зквпшырала йапшым апхарчӀакьква; мгӀа швпӀа зыртуаз акьапкьап; ачыжь (йпссу мгӀа швпӀа зпырщылуаз пщарцата йчпу арасамшӀ); «аинкьага» – хӀва йызпхьуз аъамапсыма уахьчӀвала йгьаъахым.</se>
    <se lang="rus" variant_id="1">К самозвучащим ударным инструментам абхазов относятся различные виды трещоток, например, акяпкяп с толстой рукояткой; ачыжь, применявшаяся во время танцев – ореховая квадратная рама, насаженная на толстую ручку граненную; аинкьага – к сожалению, уже «утерянный» ударный инструмент.</se>
  </para>
  <para id="36">
    <se lang="aba" variant_id="0">ХъатазаджвыкӀ зму абарабан «адаул» – хӀва йапхьитӀ.</se>
    <se lang="rus" variant_id="1">Одним из основных сигнальных инструментов является адаул – односторонний барабан.</se>
  </para>
  <para id="37">
    <se lang="aba" variant_id="0">Ауи асща амальква ахъыхацӀыхпӀ: напӀсыргвыцӀалагьи йаситӀ, мачвылагьи йаситӀ, ауипхьадза йгӀатырщтуа абыжьквагьи гьаквшвум.</se>
    <se lang="rus" variant_id="1">Играют на адауле разными приемами – пальцами и ладонями обеих рук, тем самым получают различные ритмы.</se>
  </para>
  <para id="38">
    <se lang="aba" variant_id="0">УахьчӀва ари аъамапсыма Апсны апны щардата йгӀадрысабапитӀ ауагӀа ансамбльква.</se>
    <se lang="rus" variant_id="1">Барабан – адаул широко используется в различных народных ансамблях Абхазии.</se>
  </para>
  <para id="39">
    <se lang="aba" variant_id="0">Арат аъамапсымаква йгьырхъазым апсуа музыка культура йагӀарбагу. Араъа ужвыгьи рхъвыхра щата змата уыздынхалра атахъу швабыж йщардапӀ. ЩардапӀ ауагӀа ркультура бзазара апны амузыка ъамапсымаква рмагӀны абгата йгӀабергьыльхара ахъазла нхарата йакӀвыршачӀвугьи.</se>
    <se lang="rus" variant_id="1">Это далеко не полный перечень инструментов, которыми представлен обширный пласт в абхазской музыкальной культуре, все еще требующий тщательного изучения и фиксации, осознания роли музыкального инструмента в духовной жизни народа.</se>
  </para>
</body>
</html>
