<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Араса йахьызпӏ зпрезентация Согъвым апны йакӏвшаз Делба Владимир йкнига.</se>
    <se lang="rus" variant_id="1">Именно так называется книга Владимира Делбы, презентация которой прошла в столице республики Абхазия.</se>
  </para>
  <para id="1">
    <se lang="aba" variant_id="0">Ауи дызавтору акнигаква рпны ари агӏацӏщтра пщбахитӏ, агӏвыра Апсны йгӏаквчважвауа агӏахӏвахраквала йалу акнигаква йрыщтагӏайитӏ, йалкӏгӏата, апхъанчӏви Согӏвым апны йакӏвйыршаз агӏамдараква ауи йбзазара апны щта цӏола гӏанырыжьтӏ, йзакӏымкӏва, йгӏвбамкӏва йгӏвыз акнигаква щатата йырзалтӏ. </se>
    <se lang="rus" variant_id="1">Это уже четвертое произведение автора, которое продолжает серию предыдущих рассказов об Абхазии и, в частности, о прогулках по старому Сухуму, которые оставили неизгладимый след в душе писателя и легли в основу нескольких книг. </se>
  </para>
  <para id="2">
    <se lang="aba" variant_id="0">«Сара алитература сазгӏаздыз «агвасра» йгӏахъшахъыцӏыз лахӏварапӏ.</se>
    <se lang="rus" variant_id="1">«В литературу меня привело „чувство озлобления“.</se>
  </para>
  <para id="3">
    <se lang="aba" variant_id="0">Ймаракӏкӏару Апсны апны йсыцгӏадзынгылыз сынбжьагӏвчва йрыуата щардагӏвы абзазара «йарыхъвитӏ».</se>
    <se lang="rus" variant_id="1">Большое количество моих друзей, с кем я проводил свои молодые года в яркой солнечной Абхазии, жизнь „выбивает из обоймы“.</se>
  </para>
  <para id="4">
    <se lang="aba" variant_id="0">Хӏанйапхьадзагьи хӏбзазара йауу, щта цӏола гӏанызжьыз, зынгьи йухъмаштылуаш гӏаншара щарда гӏахӏгвалашвахитӏ.</se>
    <se lang="rus" variant_id="1">Каждый раз за дружескими посиделками мы вспоминаем истории, которые врезались в память и их невозможно забыть.</se>
  </para>
  <para id="5">
    <se lang="aba" variant_id="0">Ауат агӏагвалашвахраква щтакӏгьи гӏанырымжьуата абзазара йшхӏыцалцӏхуаш гӏасгвынгӏвуата сыгӏвзачва йызнымкӏва тшырзынасырхун рыгӏвра хъатаркӏныс, ауаса рыуа заджвгьи агӏвра гьхъатайымкӏытӏ.</se>
    <se lang="rus" variant_id="1">Зная, что в один прекрасный день эти воспоминания уйдут вместе с нами, я не раз предлагал своим друзьям писать об этом, но они все не решались.</se>
  </para>
  <para id="6">
    <se lang="aba" variant_id="0">Ауи сгвы йасын акъальам гӏащтӏысхтӏ.</se>
    <se lang="rus" variant_id="1">И вот я разозлился и начал.</se>
  </para>
  <para id="7">
    <se lang="aba" variant_id="0">Апхьагӏвчва йырнапӏыцӏашвата йыргвапхаз агӏацӏщтраква рпны ари акнига пщбахитӏ», — йхӏвитӏ автор.</se>
    <se lang="rus" variant_id="1">Это уже четвертая книга, которая получила признание», — рассказал автор.</se>
  </para>
  <para id="8">
    <se lang="aba" variant_id="0">Делба Владимир йхъа агӏвгӏвчва йгьрылайпхьадзум, ауи «агӏвра йачӏву гӏвычӏвгӏвыста» акӏвпӏ йхъа шибахуа.</se>
    <se lang="rus" variant_id="1">Сам Владимир Делба не считает себя писателем, он скромно называет себя пишущим человеком.</se>
  </para>
  <para id="9">
    <se lang="aba" variant_id="0">Уадыргӏванагьи апрезентация анакӏвшуз йгӏачважвуз йынбжьагӏвчва йшырпхьадзауала, ауи датша заджвы йгӏвыща йашӏумырпшуашта йара йджыпха дтагылапӏ.</se>
    <se lang="rus" variant_id="1">И все же друзья писателя, выступавшие на презентации, отмечали его неповторимый стиль.</se>
  </para>
  <para id="10">
    <se lang="aba" variant_id="0">Акнига шӏыц «Апсны — са спсы атып» апны агӏахӏвахраква абзазара шаъу йапшдзата тшалазырпауа хъата щардала йалапӏ: аткъвымква йгӏарыквчважвитӏ, Апсны апсабара йгӏауыланацӏауа алахӏвара пшдзаква гӏахъыртӏитӏ, йсабихъи йчкӏвынри йырпщылу ашӏыпӏаква гӏайгвалашвахитӏ, афырква ртураскви рхӏалькви урыхадыргӏвазитӏ, ауат рбзазара анакӏвшуз агӏамта, йгӏакӏвзыршуз аинтерьер уыла йгӏацӏаржьитӏ, амшыркъваракви агӏаншара хъыччахъвакви йангӏалдзауата агӏвыра йалагӏващитӏ.</se>
    <se lang="rus" variant_id="1">В новой книге «Апсны, обитель души моей...» множество пластов. Здесь и родовые корни, и восторг от природы Абхазии, и ностальгия по местам детства и юности, и умелое раскрытие характеров персонажей, и описание интерьеров, времени, в котором живут герои, и, наконец, смешные истории, умело вписанные в сюжет.</se>
  </para>
  <para id="11">
    <se lang="aba" variant_id="0">Ахабаргӏвыра Апсны агӏаншараква йгӏарыквчважвауата мгӏва йыквлитӏта Прагагьи Израильгьи гӏамнадитӏ, уадыргӏвана йъагӏаджвыквлыз йазгӏацапахитӏ, ауасамцара ауагӏа рбагъьара злащаквгылу ацӏасква гӏахънатӏитӏ.</se>
    <se lang="rus" variant_id="1">Сначала события разворачивают в Абхазии, затем в Праге и Израиле, но все опять возвращается в Абхазию, воплощающую великий народный дух.</se>
  </para>
  <para id="12">
    <se lang="aba" variant_id="0">Йпщбахауа акнига анахьанат йгӏвыраква йызларапшым ари акӏвпӏ: араъа автор йыгьдсуратгӏвгӏвыпӏ, йыгьдмузыкантпӏ, йыгьдлитераторпӏ.</se>
    <se lang="rus" variant_id="1">В четвертой книге писатель выступает и как художник.</se>
  </para>
  <para id="13">
    <se lang="aba" variant_id="0">«Автор йыхъазла йхъаду ари акӏвпӏ: йылахь дъагалакӏгьи уагӏата дзынйалакӏгьи йгӏагвалашвахраква гӏазрыцӏсуаз абжьы йашӏамсуата йлымхӏа йтггӏун, уахъынлагьи дгьамрычвуазтӏ, лахъвгӏахъасрипхьадза йхъвыцра ащхъа шлаква, амара, амшын, абзибари айгвари йдрыпшдзауа йдуней дазгӏаргхуан. Ауи адуней йахьызпӏ Апсны», — йхӏвитӏ йхъвыцра цӏолаква гӏахъитӏуа Делба Владимир.</se>
    <se lang="rus" variant_id="1">«Для автора, как и для героя, с кем бы ни сводила и куда бы ни забрасывала его судьба, важным оставалось звучание той самой ностальгической струны, часто не дающей спать ночами, которая, стоит только прислушаться к ней на секунду, возвращает мысленно в прекрасный мир седых гор, солнца, моря, любви и дружбы, имя которому — Абхазия», — говорит, философствуя, Владимир Делба.</se>
  </para>
  <para id="14">
    <se lang="aba" variant_id="0">Делба Владимир йхабаргӏвыра зладжьащахъву афырква ртураскви рхӏалькви ъапшым, ауат рбзазара агӏамтаква цӏолата йызлауылаухӏвауа асюжет джыпха багъьа йъатагылу йгьахъазым, ауи уызлахънахуа автор й-Псадгьыл бзибарата йазйыму шизыгӏарбауа акӏвпӏ. </se>
    <se lang="rus" variant_id="1">Его повесть интересна не только разнородностью типов и характеров или четко прослеживаемой сюжетной линией, заставляющей читателя вместе с героем проживать его судьбу в эпоху соцреализма и в постсоциалистический период, — она привлекает и этической позицией автора, его восторженной любовью к Родине.</se>
  </para>
  <para id="15">
    <se lang="aba" variant_id="0">Швабыж магӏны рымапӏ акнига апны Апсны уагӏа р-Абашта айсра йгӏаквчважвауа анапаква, йшпакӏву ухӏварыквын апхьагӏвчва ауат агӏаншараква агӏвгӏвы йшгӏайырбаз рылархӏвата шӏыц-шӏыц йрызхъвыцхырныс рылшуштӏ.</se>
    <se lang="rus" variant_id="1">Важным моментом является описание Отечественной войны народа Абхазии, ведь читатель нуждается и в художественном осмыслений прошедших событий.</se>
  </para>
  <para id="16">
    <se lang="aba" variant_id="0"> Ажва аламкӏва йхӏвара атахъу ари акӏвпӏ: акнига апны зымгӏва рацкӏыс йхъадата автор йгватра азынархапӏ апхъанчӏви Согъвым, ауи абзазагӏвчва, ауат рбзазара аъаща, рынхара-нцӏра.</se>
    <se lang="rus" variant_id="1">И, конечно же, главная тема в произведении — старый Сухум, его обитатели, быт, уклад жизни.</se>
  </para>
  <para id="17">
    <se lang="aba" variant_id="0">Дгӏазквчважвауа азаман агӏан абзазара шаъаз дахӏврала йзыгӏарбатӏ.</se>
    <se lang="rus" variant_id="1">Автор талантливо передает атмосферу того времени.</se>
  </para>
  <para id="18">
    <se lang="aba" variant_id="0">Акнига ахъкъьа апсуа суратгӏвгӏвы Возба Саид йынхаракӏла йаныргӏалпӏ.</se>
    <se lang="rus" variant_id="1">Обложку книги украшает картина абхазского художника Саида Возба. </se>
  </para>
  <para id="19">
    <se lang="aba" variant_id="0">Делба Владимир йшихӏвазла, асуратчпагӏв ари йынхара аниба асхъан ауи анапӏлагӏвыра дапхьата ауаъа дгӏазквчважвауа гӏаншаракӏ нахвата йгӏайырбазшва йылайхӏватӏ.</se>
    <se lang="rus" variant_id="1">Владимир Делба рассказал, что, когда увидел эту работу, у него возникло чувство, будто художник прочитал рукопись и в точности передал один из эпизодов.</se>
  </para>
  <para id="20">
    <se lang="aba" variant_id="0">Апрезентация йаъакваз разцӏгӏараква йрылан ари апшгьи: акнига датша гӏвыра ащтагӏайуаши йащтагӏамиуаши.</se>
    <se lang="rus" variant_id="1">Присутствующие на презентации спрашивали, будет ли продолжение.</se>
  </para>
  <para id="21">
    <se lang="aba" variant_id="0">Делба Владимир йшихӏвазла, ауыгьи дазхъвыцитӏ. Йхъвыцраква щаквгылуазтын ауат апхьагӏвчва йрыцагӏвишуштӏ.</se>
    <se lang="rus" variant_id="1">На что Владимир Делба отвечал, что пока есть лишь идеи, и если родится произведение, то он обязательно поделится им со всеми.</se>
  </para>
  <para id="22">
    <se lang="aba" variant_id="0">Делба Владимир урышв бызшвала йыгӏвуа дапсыуа прозаикпӏ, дуысагӏвпӏ, дэссеистпӏ.</se>
    <se lang="rus" variant_id="1">Владимир Делба — абхазский прозаик, поэт, эссеист, пишущий на русском языке.</se>
  </para>
  <para id="23">
    <se lang="aba" variant_id="0">Ауи асквш 2013 агӏан Москва йакӏвшаз йгӏважви цбахауа адуней книга гӏарбарта-джьармыкӏьа дадипломантпӏ, «Россияла акультури аршӏыйари рпны йдуу анхагӏвы» номинацияла асквш 2014 агӏан дкъральыгӏва стипендиатхатӏ.</se>
    <se lang="rus" variant_id="1">Он является дипломантом 26-й Московской международной книжной выставки-ярмарки 2013 года, государственным стипендиатом 2014 года в номинации «Выдающийся деятель культуры и искусства России».</se>
  </para>
  <para id="24">
    <se lang="aba" variant_id="0">Ауи акӏвымкӏвагьи Делба Владимир дсуратчпагӏв-иллюстраторпӏ, Россия асуратгӏвгӏвчва р-Адкӏылара йгьи ЮНЕСКО асуратгӏвгӏвчва р-Дуней Федерация дрылапӏ.</se>
    <se lang="rus" variant_id="1">Также он художник-иллюстратор, член Союза художников России и Международной федерации художников ЮНЕСКО.</se>
  </para>
  <para id="25">
    <se lang="aba" variant_id="0">Асквш 2012 агӏан йгӏацӏцӏтӏ йапхъахауа йкнига «Согъвым стереоскоп», гӏвысквша рымщтахьла агӏвгӏвы йсабихъа ъатайгаз акъала дгӏаквчважватӏ «Амра — счкӏвынра агалеон» — хӏва хъата йызму агӏвыра апны.</se>
    <se lang="rus" variant_id="1">В 2012 году была издана его первая книга о Сухуме «Сухумский стереоскоп», а спустя два года город детства автора был описан в произведении «Амра — галеон юности моей».</se>
  </para>
</body>
</html>
