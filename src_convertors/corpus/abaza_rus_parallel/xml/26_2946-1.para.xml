<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">НартргӀа рэпос йалу афыр Сосрыкъва айха жьыхчӀвала дызкӀыта дызсайыз, уадыргӀвана дандуха гьата багъьа йзызчпаз ажьий Тлапшв йтурасы хӀыуа дзачӀвызлакӀгьи дансабийызищтара йдырхуазапӀ. </se>
    <se lang="rus" variant_id="1">Наверное, образ кузнеца Тлепша из нартского эпоса, который закалил богатыря Сосруко, держа его кузнечными щипцами, а позже сковал для него меч особой прочности, каждый из нас запомнил еще в детстве.</se>
  </para>
  <para id="1">
    <se lang="aba" variant_id="0">Апхъа заман акыт апны ауагӀа ажьий йъачӀвагӀа ауи аъара пӀатӀу ду аквырцӀунта ауи нкъвызгуз агӀвычӀвгӀвыс нчвата рыла дгӀацӀалуан.</se>
    <se lang="rus" variant_id="1">В давние времена роль кузнеца была настолько велика, что порой его приравнивали к самому Богу.</se>
  </para>
  <para id="2">
    <se lang="aba" variant_id="0">«Жьий дъатам акыт апны абзазара ашӀаситӀ», — рхӀвун хӀабадучва.</se>
    <se lang="rus" variant_id="1">«В ауле, где нет кузнеца, жизнь будто останавливается», — говорили наши деды.</se>
  </para>
  <para id="3">
    <se lang="aba" variant_id="0">Ажьийчва ръазара абзирала архъа нхараква джьгарта йакӀвшун, ачвахыгӀвчва ртшбыг цӀараква хӀвачвун, йызлачвагъвуз атшкви ачвкви рщапӀква йшатахъу апшта наль рыцӀан, арахьари аунагӀва мачваква йара урыламчважван.</se>
    <se lang="rus" variant_id="1">Только благодаря его умению и мастерству в поле спорилась работа, звенели заточенные косы у косарей, лошади и волы, на которых пахали, были искусно подкованы, а о бытовых предметах и говорить не приходится.</se>
  </para>
  <para id="4">
    <se lang="aba" variant_id="0">АпщырхӀа апны угӀалагата атабакӀыганадзара ауат рнапӀы йгӀацӀцӀуан.</se>
    <se lang="rus" variant_id="1">Все, начиная с ведер и заканчивая железными прихватами для сковородок, было делом его рук.</se>
  </para>
  <para id="5">
    <se lang="aba" variant_id="0">НапӀыла нартыхв зларлагуз алу хвыцква архарджьырта дуква аннымхуз айсра азаман ауагӀа амла рхъыргатӀ. .</se>
    <se lang="rus" variant_id="1">А маленькие ручные мельницы для помола кукурузы и других зерновых в буквальном смысле спасали людей от голода, особенно во время войны, когда все крупные производства были приостановлены.</se>
  </para>
  <para id="6">
    <se lang="aba" variant_id="0">АжьиргӀа рткъвым апны ажьийра цӀаста йщаквгылу ъачӀвагӀата, ахӀбачва ръазара йгӀадзынгылуа ашӀаква азырбжьауа йгӀамгӀвайсуищтара щарда цӀитӀ</se>
    <se lang="rus" variant_id="1">У рода Аджиевых кузнечное ремесло — дело семейное, которое издавна передавалось из поколения в поколение.</se>
  </para>
  <para id="7">
    <se lang="aba" variant_id="0">Ауи аткъвым рыхьыз «Ажьи» бзита йгӀаунахӀвитӀ. </se>
    <se lang="rus" variant_id="1">Здесь и фамилия говорит лучше всяких слов: «ажьи» по-абазински означает «кузнец».</se>
  </para>
  <para id="8">
    <se lang="aba" variant_id="0">ЙынджьыгьчкӀвын кыт абзазагӀв Ажьи Джьантемиргьи ари ауыс дазъазахатӀ. </se>
    <se lang="rus" variant_id="1">Уроженец аула Инжич-Чукун Джантемир Аджиев тоже освоил ремесло предков.</se>
  </para>
  <para id="9">
    <se lang="aba" variant_id="0">Аткъвым рахӀбачва: Сльиман, Уасман, ХӀамид — зымгӀвагьи рнапӀква ахьы гӀарыцӀпӀлун, «зны рыла йабаз напӀыла йырзычпун». </se>
    <se lang="rus" variant_id="1">Старшее поколение его рода — Сулейман, Осман, Хамид — все искусные кузнецы. Они из тех, «чьи руки делали то, что хотя бы раз увидели глаза».</se>
  </para>
  <para id="10">
    <se lang="aba" variant_id="0">Джьантемир йшгӀайгвалашвахуала, Уасман ауи аъарала ажьийра дазъазанта зынгьи айха гьимырчвузтӀ, амачва ахъвква апрыслара йадикӀылуан, ащтагьи уыла йгӀанамкӀуата.</se>
    <se lang="rus" variant_id="1">Как вспоминает Джантемир, Осман никогда не сваривал железо, он мог спаять детали без всяких швов, настолько хорошо владел кузнечным делом.</se>
  </para>
  <para id="11">
    <se lang="aba" variant_id="0">«Сара санчкӀвын айдзаз акыт апны хжьиракӀ нхун, — йгӀайгвалашвахитӀ Джьантемир, — уахъгьи тшынгьи ауаъа йынхуз ахӀбачва квырмыш ду рзучпушта йаъан.</se>
    <se lang="rus" variant_id="1">«Когда я был мальчишкой, в ауле Инжич-Чукун было три кузни, — вспоминает Джантемир, — и нужно отдать должное тем старикам, которые работали там от зари до зари.</se>
  </para>
  <para id="12">
    <se lang="aba" variant_id="0">Абар ауат рыхьызква: Цекъва Бата, Быджь Адамгьари, Къвапсыргьан ГӀазиз, КӀвыдж СахӀат, Цекъва ХӀамзат, Джьанчор Рамазан».</se>
    <se lang="rus" variant_id="1">Это Бата Цеков, Адам-Герий Биджев, Газиз Копсергенов, Сахат Куджев, Хамзат Цеков, Рамазан Джанчоров».</se>
  </para>
  <para id="13">
    <se lang="aba" variant_id="0">Джьантемир йапхъахауата ажьира даннашыл жвасквша ахӀа гьихъымцӀуазтӀ. Ауи агӀан аколхоз анхара ззыбжаз амачваква зымгӀва напӀлачпаран.</se>
    <se lang="rus" variant_id="1">В кузню Джантемир пришел очень рано, в возрасте 10 лет, еще тогда, когда все необходимые для работы в колхозе детали делали вручную.</se>
  </para>
  <para id="14">
    <se lang="aba" variant_id="0">Дандуха «АлбыргӀан» совхоз апынгьи жьийта дынхатӀ, акытмлыкврхӀара амцӀдырпӀландзыкӀьара йуыс дазцӀабыргын.</se>
    <se lang="rus" variant_id="1">Позже трудился кузнецом и в совхозе «Эльбурганский» и вплоть до развала сельских хозяйств оставался верен своей профессии.</se>
  </para>
  <para id="15">
    <se lang="aba" variant_id="0">«АцӀабырг ухӀвушызтын, унапӀы йгӀацӀцӀуа апкъыгӀва зынгьи йгьыдзуам», — йхӀвитӀ Джьантемир аунагӀва йгӀагӀвнахаз апхъанчӀви мачваква хӀйырбауата: акъызкъычи ахъвшва амца йызлахъакӀнырхӀауа апшвахӀви.</se>
    <se lang="rus" variant_id="1">«На самом деле то, что сделано своими руками, остается на века», — говорит Джантемир, показывая семейные реликвии: кочергу для переворачивания дров в очаге и очажную цепь.</se>
  </para>
  <para id="16">
    <se lang="aba" variant_id="0">Абарат амачваква ауралагьи аунагӀва йыгӀвназара атахъыпӀ. АуагӀа рбзазара азаман хӀатлаква йаныртагылаз, ртыпква рпсахуа йанамдуз ауат амачваква ауралагьи йрыма йынкъвыргун.</se>
    <se lang="rus" variant_id="1">Это две вещи, которые никогда не должны исчезать с отчего двора, и даже в тяжелые для народа годы, когда были часты переезды, их всегда брали с собой.</se>
  </para>
  <para id="17">
    <se lang="aba" variant_id="0">Ауат Уасман йабаду йаба йнапӀквала йчпатӀ, апшваxӀв ауи аъара напӀ ъазала йчпапӀта апрысра щтакӀгьи гьалубгӀум.</se>
    <se lang="rus" variant_id="1">Они сделаны руками прадеда Османа, цепь выкована так, что действительно нигде не заметишь сварки.</se>
  </para>
  <para id="18">
    <se lang="aba" variant_id="0">Апхъала ажьира ахъаз йгьынхартагӀвацамызтӀ, хъвлапныла анхарта амщтахь ауагӀа ргӀапсара рхътыркъьара ахъазла араъа йайззалун.</se>
    <se lang="rus" variant_id="1">Следует отметить, что кузня была не просто помещением, где день и ночь спорилась работа, но и местом встречи аульчан после тяжелого трудового дня.</se>
  </para>
  <para id="19">
    <se lang="aba" variant_id="0">Ажьира апны Джьантемир дызздзыргӀвуаз ахабарква анцӀрала йгвы йгӀатахатӀ, дчкӀвын шӀаркӀвата йгӀуз ажвипхьадза йацта ауагӀа руасаражври ркультури йылайкӀтӀ.</se>
    <se lang="rus" variant_id="1">Те рассказы, которые когда-то Джантемир услышал в кузне, навсегда остались в его сердце. Еще мальчишкой с каждым словом умудренных жизнью старейшин он впитывал в себя самобытность и культуру народа.</se>
  </para>
  <para id="20">
    <se lang="aba" variant_id="0">Щарда цӀитӀ Джьантемир атшпсщара ныбыжь дтагылищтара, ауаса мачӀсачӀпӀ айха йнапӀы анахьымсуа амшква, ауи закӀ аналайымчпауа.</se>
    <se lang="rus" variant_id="1">Джантемир давно на заслуженном отдыхе, но редко бывают такие дни, когда он не прикасается к железу, не делает что-то своими руками.</se>
  </para>
  <para id="21">
    <se lang="aba" variant_id="0">Сквшышвпхьадзарала абанпараква йынкъвыргауа йгӀамгӀвайсыз ауыс ащта майрата йгьыдзуам.</se>
    <se lang="rus" variant_id="1">Ведь даже время не в силах заглушить то, что веками передается из поколения в поколение.</se>
  </para>
  <para id="22">
    <se lang="aba" variant_id="0">Ужвы АжьиргӀа рцӀас найырдзауата ажьийра тшадикӀылитӀ ауи йпа Замрат.</se>
    <se lang="rus" variant_id="1">Сегодня за современным кузнечным столом стоит его сын Замрат — продолжается кузнечное дело рода Аджиевых.</se>
  </para>
</body>
</html>
