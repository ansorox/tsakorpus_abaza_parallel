<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Сцри бызшва, щарда цӏуата угӏасзылахьма?</se>
    <se lang="rus" variant_id="1"></se>
  </para>
  <para id="1">
    <se lang="aba" variant_id="0">Уара убампӏагӏва ахьшвашвара гӏасыдсылтӏ: Ахъаз йгьчвалатшычпарам йуызхӏыму абзибара, Ауи майрата, бальарыгърата йуымбан...</se>
    <se lang="rus" variant_id="1"></se>
  </para>
  <para id="2">
    <se lang="aba" variant_id="0">Хӏыуа дзачӏвызлакӏгьи йбзазара апны йцри бызшва азаъащата йазйыму псахра ду алазцӏауа алахъвгӏахъасраква, анйара джьащахъваква гӏаншалитӏ. </se>
    <se lang="rus" variant_id="1">В жизни каждого из нас бывают яркие мгновения и встречи, благодаря которым в тот же миг меняется отношение к родному языку.</se>
  </para>
  <para id="3">
    <se lang="aba" variant_id="0">Ауи ангӏаншауа йнахву ашвапха упахь йангӏагылра агӏан акӏвзапӏ: запытлагӏваца уызлачважвауа йа гвымхата йудыруа уыбызшва датша заджвы йыхъазла йцри бызшвахитӏта, ауи бзидздзата йызгӏарысабапитӏ.</se>
    <se lang="rus" variant_id="1">Наверное, это случается, когда ты видишь живой пример: твой родной язык, на котором сегодня ты говоришь редко, а порой и очень плохо, для кого-то стал родным и он великолепно им владеет.</se>
  </para>
  <para id="4">
    <se lang="aba" variant_id="0">Ажьи Хӏауакӏва Инус йпхӏа Йынджьыгьчкӏвын апны абанпара щарда азрыпхьауа йгӏадзынзыргылыз арыпхьагӏв ъазата, гӏвычӏвгӏвысагӏа ду нкъвылгауата акӏвпӏ дшырдыруа.</se>
    <se lang="rus" variant_id="1">Хаок Инусовну Аджиеву в Инжич-Чукуне знают как опытного педагога, человека с большой буквы, вырастившего и воспитавшего не одно поколение.</se>
  </para>
  <para id="5">
    <se lang="aba" variant_id="0">Ауи Вакӏважьыльа кыт дгӏатадритӏ, ауаъа дгӏадзынгылтӏ, Черкесск йтагылу апедагогика училища дангӏалгабырг дшӏадзата Ажьиргӏа абаза тгӏачвакӏ дгӏарыланагатӏ.</se>
    <se lang="rus" variant_id="1">Она родилась и выросла в ауле Вако-Жиле и попала в абазинскую семью Аджиевых совсем девчонкой, после окончания Черкесского педагогического училища.</se>
  </para>
  <para id="6">
    <se lang="aba" variant_id="0">Ауи асхъан Йынджьыгьчкӏвын квтанай апхьарта апны нхартата йаъаз апычӏв классква рарыпхьара йахъазын. Хӏауакӏвагьи щарда дымхъвыцуа анхарта дтыцӏын асаби хвыцква алрыпхьауа далагатӏ.</se>
    <se lang="rus" variant_id="1">В то время в Инжич-Чукунской средней школе было вакантно лишь одно место — учителя начальных классов, и Хаок, долго не раздумывая, вышла на работу и начала нести детишкам свет знаний.</se>
  </para>
  <para id="7">
    <se lang="aba" variant_id="0">Ауаса анахьанат апредмет хъадаква йрыццауата ауи асабиква цри бызшвалагьи йалрыпхьара атахъын.</se>
    <se lang="rus" variant_id="1">Однако наряду с другими основными предметами ей предстояло обучать детей и родному языку.</se>
  </para>
  <para id="8">
    <se lang="aba" variant_id="0">Йламальызйа, адуней апны рыцӏа йбаргву абызшваква йрылапхьадзу абаза бызшва йгьи йыллырдырта ахвыцквагьи алалрыпхьара атахъын.</se>
    <se lang="rus" variant_id="1">Каково было черкешенке не только освоить один из самых сложных языков мира, но и преподавать на нем?</se>
  </para>
  <para id="9">
    <se lang="aba" variant_id="0">Цӏабыргыпӏ, луыс баргвын.</se>
    <se lang="rus" variant_id="1">Да, было трудно.</se>
  </para>
  <para id="10">
    <se lang="aba" variant_id="0">Ауаса ага йбаргвызтынгьи лкъару аквымхъушта йгьаъамызтӏ. </se>
    <se lang="rus" variant_id="1">Но трудно — не значит невозможно.</se>
  </para>
  <para id="11">
    <se lang="aba" variant_id="0">Апхъапхъадза Хӏауакӏва Инус йпхӏа дыздынхалуаз акласс абаза бызшвала йалымрыпхьазтынгьи зуыс йазъазаз анахьанат арыпхьагӏвчва йрылшауала йгӏалцхърыгӏун.</se>
    <se lang="rus" variant_id="1">Правда, первый выпуск у Хаок Инусовны прошел без обучения абазинскому языку. Помогали другие учителя, более опытные.</se>
  </para>
  <para id="12">
    <se lang="aba" variant_id="0">Йгӏванхауата йгӏалахвыз акласс рапхьара сквшшӏыц гӏаталтӏ, абараъа Ажьи Хӏауакӏва лхъатачӏв швапхала йгӏалырбатӏ йымгӏащауа агӏвычӏвгӏвыс абаргвыраква дшырчвымшвауа.</se>
    <se lang="rus" variant_id="1">Настал новый учебный год ее второго выпуска, и именно здесь Хаок Аджиева на своем примере сумела показать, что благодаря упорству можно преодолеть любые преграды.</se>
  </para>
  <para id="13">
    <se lang="aba" variant_id="0">Анахьанат апредметквала йрапшхъатата ауи абаза бызшвагьи йалрыпхьауа далагатӏ. Апхьарасахӏатква рнардзара ауи аъара йхӏагӏанта гӏамта айшысла ари ауыс дшазъазахаз джьарщауа йлыздзыргӏвуан асабиква ранчва-рабачвагьи анахьанат арыпхьагӏвчвагьи.</se>
    <se lang="rus" variant_id="1">Помимо других предметов она начала обучать детишек и абазинскому, причем уроки проходили на таком высоком уровне, что их часто посещали и родители учеников, и учителя, которые удивлялись тому, с какой легкостью за столь короткое время она освоила абазинский язык.</se>
  </para>
  <para id="14">
    <se lang="aba" variant_id="0">Сквшквакӏ анахъыцӏ Ажьи Хӏауакӏва Къарча-Черкес къральыгӏва университет афилология факультет дгӏалгатӏ.</se>
    <se lang="rus" variant_id="1">Спустя несколько лет Хаок Аджиева окончила отделение филологического факультета Карачаево-Черкесского государственного университета.</se>
  </para>
  <para id="15">
    <se lang="aba" variant_id="0">Ауи атлахан адуква азрыпхьауа арыпхьагӏвчва рпны вакансия гӏаншахьан, ауаса ауи лпсы злашваз ахвыцква дыркъвыцӏхныс лгвы гьамуытӏ.</se>
    <se lang="rus" variant_id="1">В то время в школе уже была вакансия учителя старших классов, но она не захотела расставаться с младшими детьми, к каждому из которых Хаок относилась как к родному.</se>
  </para>
  <para id="16">
    <se lang="aba" variant_id="0">Абараса Йынджьыгьчкӏвын апхьарта асабиква дрыдынхалуамцара джьащахъварала йырчву лахъвгӏахъасракӏта йагӏвстӏ сквшы 38. </se>
    <se lang="rus" variant_id="1">Так 38 лет ее работы с учениками Инжич-Чукунской школы пролетели, как одно яркое мгновение.</se>
  </para>
  <para id="17">
    <se lang="aba" variant_id="0">Ауат асквшква руацӏа йапшымкӏва саби жвкласскӏ алрыпхьумцара апычӏв апхьарта йгӏаллыргатӏ, асабиква рыуа дзачӏвызлакӏгьи рлакта хъгӏаква лыла йгьыцӏцӏуам, рыхьызквагьи гьылхъаштылуам.</se>
    <se lang="rus" variant_id="1">За плечами девять выпусков ребят, а в памяти — имя и наивное личико каждого из них, будто это было вчера.</se>
  </para>
  <para id="18">
    <se lang="aba" variant_id="0">Ауат дъадзарыдынхалуаз гвыргъьарагьи дахӏврагьи рыцагӏвылшун, абаргвыраквагьи драйгӏайуан.</se>
    <se lang="rus" variant_id="1">С ними вместе она преодолевала трудности и неудачи, радовалась успехам.</se>
  </para>
  <para id="19">
    <se lang="aba" variant_id="0">Ажьи Хӏауакӏва йхӏаракӏу акатегория зму дарыпхьагӏвпӏ, «Россия Федерация апны арыпхьара йазъазадзу» гвплацӏа гӏалквнадыргатӏ.</se>
    <se lang="rus" variant_id="1">Хаок Аджиева — учитель высшей категории, она награждена значком «Отличник просвещения Российской Федерации».</se>
  </para>
  <para id="20">
    <se lang="aba" variant_id="0">Ауаса зымгӏва рацкӏыс ауи хвы ззылбауа йалрыпхьаз асабиква рразыри апхьарта дъадзанхуз йлылалкӏта ужвы лгӏариква рсабиква ргӏадзныргылра апны йгӏалыхъвахуа аъазари ракӏвпӏ. </se>
    <se lang="rus" variant_id="1">Но самая большая награда для нее — это благодарные ученики и тот богатый жизненный и педагогический опыт, который сегодня помогает ей в воспитании внуков.</se>
  </para>
  <para id="21">
    <se lang="aba" variant_id="0">«Арыпхьагӏв йъачӏвагӏа зны йгӏауыквшвазтын анцӏрала йузыгӏанхитӏ», — лхӏвитӏ Хӏауакӏва Инус йпхӏа анхара дакъвыцӏхта лунагӏва дангӏачӏвах агӏамта шылчвхӏатлаз гӏалгвалашвахуата.</se>
    <se lang="rus" variant_id="1">«Учитель — это на всю жизнь», — говорит Хаок Инусовна, вспоминая, как тяжело давались ей первые годы после выхода на заслуженный отдых.</se>
  </para>
  <para id="22">
    <se lang="aba" variant_id="0">Ансищымта дгӏагварцӏуанта лыладзква хъагыла апхьарта йцуз асабиква дрыщтахьпшуан: рцӏыхъва дтагыла апхьарта дцата акласс днашылырныс, агъвы адзхъа дгӏагылта апхьарасахӏат акӏвлыршаныс гӏалтахъхун.</se>
    <se lang="rus" variant_id="1">Каждое утро она становилась возле своих ворот и провожала взглядом учеников, на глаза наворачивались слезы: так и хотелось пойти за ними, снова зайти в класс и, взяв в руку кусок мела, провести очередной урок.</se>
  </para>
  <para id="23">
    <se lang="aba" variant_id="0">Йгвасра-йгвасрамызтынгьи дзачӏвызлакӏгьи заманкӏ йзалхта дбзазитӏ, дынхитӏ, уадыргӏвана уылахь уазыразта чкӏвынргӏа мгӏва рытра анатахъу атшын гӏаталитӏ.</se>
    <se lang="rus" variant_id="1">К сожалению, а может и к счастью, но каждый живет и творит именно в свое время, и наступает момент, когда нужно просто сказать судьбе «спасибо» и уступить дорогу молодым.</se>
  </para>
  <para id="24">
    <se lang="aba" variant_id="0">Датша хъатакӏла угӏапшыхырквын угвы тынчхитӏ йгӏалухыз абзазара уыс анцӏрала уазцӏабыргта угӏамгӏвайста удыррагьи укъаругьи асабиква ргӏадзныргылри рарыпхьари абгата йшаутыз ануылаухӏвахуа.</se>
    <se lang="rus" variant_id="1">В то же время приятно, когда приходит осознание того, что человек до конца остался верен своему призванию, своей профессии, и что возможность внести вклад в воспитание и обучение подрастающего поколения была реализована в полной мере.</se>
  </para>
  <para id="25">
    <se lang="aba" variant_id="0">Рыцӏа йхъаду ари акӏвпӏ: ачеркес пхӏвыспа абаза бызшвала дчважвауа даналага ауи лахӏвара шӏыц щарда гӏанаршӏыхатӏ, йгӏадзынгылуаз чкӏвынргӏа рцри бызшва рыцӏагьи бзи йднарбатӏ.</se>
    <se lang="rus" variant_id="1">А самое главное — то, что из уст черкешенки свой родной абазинский язык по-новому услышали многие поколения и смогли его усвоить и полюбить.</se>
  </para>
</body>
</html>
