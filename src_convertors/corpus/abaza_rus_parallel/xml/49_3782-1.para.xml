<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Апсуа уагӀахъа цӀасла акультура гвыргъьахъвква ракӀвыршаща Гудауыт район апны ноябр а 18 атшын уыла йгӀацӀалуата йаъан. ~~~ Апсны а-Бзыб шта аистория квта — Лыхнашта — апны йауацӀыху этнография гвыргъьахъв ду адыргалтӀ, ауи «Абанпараква рамдара» — хӀва йахьзын.</se>
    <se lang="rus" variant_id="1">Традиционные и современные элементы абхазской народной праздничной культуры можно было увидеть 18 ноября в Гудаутском районе, в историческом центре Бзыбской Абхазии — Лыхнашта, где прошел масштабный этнографический праздник «Абипаракуа реимадара».</se>

  </para>
  <para id="1">
    <se lang="aba" variant_id="0">Ари атшын агвыргъьахъв йалаз зымгӀвагьи рнашхла йшаднакӀылыз йгӀаквухырквын ахьызи ахъати шаквшваз хӀакъпӀ.</se>
    <se lang="rus" variant_id="1">Название переводится как «связь поколений», и оно в полной мере оправдано, ведь в этот день царило всеобщее единение.</se>

  </para>
  <para id="2">
    <se lang="aba" variant_id="0">Псабара пшдзала йкӀвыршу Лыхны кыт апны ари агвыргъьахъв акӀвыршара щата аман — Араъа йаныргӀалпӀ Апсны апны йбергьльу абыжьныхартакӀ йрыуу азакӀы — Лых-ныха.</se>
    <se lang="rus" variant_id="1">Проведение данного мероприятия в крупнейшем живописном селе Лыхны не случайно: здесь находится одно из семи святилищ Абхазии — Лых-ныха.</se>

  </para>
  <para id="3">
    <se lang="aba" variant_id="0">Ари апхъанчӀви кыт асквш 1808 йгӀашӀарышвта асквш 1864дза апхынла Апсны ахӀ хъадаква Чачба-Шервашидзе йырчӀвартан.</se>
    <se lang="rus" variant_id="1">Старинное село с 1808 по 1864 год являлось официальной летней резиденцией владетельных князей Абхазии Чачба-Шервашидзе.</se>

  </para>
  <para id="4">
    <se lang="aba" variant_id="0">Асквш 1989 йгӀашӀарышвта Лыхны акыт квта гъвгъвара апны апсуа уагӀахъа йырайззартапӀ. ~~~ Араъа йакӀвшитӀ ауагӀахъа гвыргъьахъвква, аконцертква, ауагӀа ршӀыйара пкъыгӀваква ргӀарбартаква, цӀаста ансисквша йакӀвшалауа атшрыгӀвраква.</se>
    <se lang="rus" variant_id="1">С 1989 года Лыхненская поляна в центре села является местом общенационального схода абхазского народа, кроме того, именно на ней проводятся национальные праздники, концерты, выставки народных ремесел и ежегодные конноспортивные состязания.</se>

  </para>
  <para id="5">
    <se lang="aba" variant_id="0">Лыхнашта — апсуаква рыхъазла магӀны ду зму штапӀ, ауи ахӀатырла ауагӀа культура, ацӀасква, ахабзаква йырпщылу айззараква зымгӀва анчва йъамырла магӀны ду ззырбауа ари агъвгъвара апны йакӀвдыршалитӀ.</se>
    <se lang="rus" variant_id="1">Лыхнашта — особое место для абхазов, поэтому мероприятия, связанные с культурой абхазского народа, традициями и обычаями, проходят именно на этой священной поляне.</se>

  </para>
  <para id="6">
    <se lang="aba" variant_id="0">РыцӀа йхъаду гӀаншарата афестиваль атшын йалтӀ Лыхнашта аквта агимн абжьы аущтта акъральыгӀва баракъ акӀныхӀара.</se>
    <se lang="rus" variant_id="1">Ключевым действом прошедшего фестиваля стала установка национального флага под звуки гимна абхазского Лыхнашта.</se>

  </para>
  <para id="7">
    <se lang="aba" variant_id="0">Агвыргъьахъв адгалагӀвчва хачӀв хъадата йдырхъйуз ари акӀвын: йапшым абанпараква уагӀахъа тшдырра щтӀыхрала радкӀылра, уагӀахъа напӀлачпара ршӀыйара чкӀвынргӀа бзи йдырбара.</se>
    <se lang="rus" variant_id="1">Основная задача праздника — объединение людей разных поколений общей идеей возрождения национального самосознания абхазов, а также популяризация традиционных художественных промыслов.</se>

  </para>
  <para id="8">
    <se lang="aba" variant_id="0">АуагӀа зкьыгӀвпхьадзарала агвыргъьахъв кьахвраква йрылан.</se>
    <se lang="rus" variant_id="1">В этот день тысячи людей посетили народное гуляние.</se>

  </para>
  <para id="9">
    <se lang="aba" variant_id="0">Агъвгъвара хъвы-хъвы йшан.</se>
    <se lang="rus" variant_id="1">Площадка была разделена на несколько секций.</se>

  </para>
  <para id="10">
    <se lang="aba" variant_id="0">Ауат рыуа азакӀы апны Апсны Республика адамыгъа хъада — акъральыгӀва баракъ — атурых йгӀаквчважвауа агӀарбарта адгалан. ~~~ Араъа Апсны атурых аурала йынкъвыргуз абаракъква гӀарбан.</se>
    <se lang="rus" variant_id="1">В одной из них был представлен флаг как один из государственных символов Республики Абхазия, использовавшийся в разные исторические периоды и видоизменившийся с течением времени.</se>

  </para>
  <para id="11">
    <se lang="aba" variant_id="0">УахьчӀвала йщаквгылу абаракъ асурат зчпаз асуратчпагӀв Гамгия Валерий йакӀвпӀ, ауи апхъала Апсны зланакӀуаз Ащхъа республика абаракъ щатата йазалуата дадынхалтӀ.</se>
    <se lang="rus" variant_id="1">Он был создан художником Валерием Гамгия по мотивам флага Горской республики, частью которой была и Абхазия.</se>

  </para>
  <para id="12">
    <se lang="aba" variant_id="0">Ауи йащтагӀайуаз ахъвы йжвежвхауа асквшышв агӀан апсуаква йынкъвыргуз абджьарква ргӀарбарта йазалхын.</se>
    <se lang="rus" variant_id="1">Далее расположилась секция, где можно было ознакомиться с абхазским холодным оружием XIX века.</se>

  </para>
  <para id="13">
    <se lang="aba" variant_id="0">УадыргӀвана уыла йгӀацӀалуан йапшым ахӀапчыпква ъаныргӀалыз ахъвы: ахъылпаква, абашлыкъква, ахӀвсса атшы йызлакӀвчӀвуз акӀвдырква, датшагьи мачва щарда.</se>
    <se lang="rus" variant_id="1">Затем взору открывалась площадка, представлявшая головные уборы, в частности, башлык, а также женское седло и многие другие элементы жизни и быта абхазов.</se>

  </para>
  <para id="14">
    <se lang="aba" variant_id="0">АхӀвсса фашаква ъаныргӀалыз ахъвы апны уагӀата йайззаз ткван дукӀ апны йдырпудуа ачгӀвычатйырта йашӀырпшы йауашын.</se>
    <se lang="rus" variant_id="1">А посетителей в секции женских костюмов было больше, чем, кажется, в дни распродаж в самых известных магазинах одежды.</se>

  </para>
  <para id="15">
    <se lang="aba" variant_id="0">ШӀырпшыра рымамкӀва асхъа пшдзаквала йдзахын ахӀвсса фашаква, ррыпшдзагаквагьи джьащахъвата йтыдзахта, агвыргъьахъвква рагӀан йынкъвыргауа йгьи атаца фашаква кӀьыдата йкӀныхӀата угвы йаладырхӀун рчваквпшыраквалагьи рдзахыщалагьи.</se>
    <se lang="rus" variant_id="1">Была показана коллекция уникальных женских национальных костюмов из бархата и шелка с замысловатым народным орнаментом, праздничные и свадебные наряды, поражающие яркими красками.</se>

  </para>
  <para id="16">
    <se lang="aba" variant_id="0">Датша зджьара Апсны акъральыгӀва музей агӀарбарта аныргӀалын. ~~~ Агвыргъьахъв программа йаланакӀуата тшрыгӀвра рчпатӀ, анкъвакъвраква, акультура анхагӀвчва злаз анйараква акӀвшатӀ: акомпозитор Аджапуа Тото, арежиссер Аблотия Вячеслав, ахореограф Тыркба Виталий, «Киараз» ансамбль аунашвачпагӀв Смыр Ахра, датшагьи.</se>
    <se lang="rus" variant_id="1">На празднике были выставлены предметы из Абхазского государственного музея, в рамках программы проведены скачки, различные викторины и конкурсы, показательные и обучающие мастер-классы с участием деятелей культуры страны: композитора Тото Аджапуа, режиссера Вячеслава Аблотия, хореографа Виталий Тыркба, руководителя ансамбля «Киараз» Ахры Смыр и других.</se>

  </para>
  <para id="17">
    <se lang="aba" variant_id="0">АчкӀвынчвагьи ахӀвссагьи уагӀахъа фашала йгӀвычата йгвышхвауа анкъвакъвраква йрылалуан.</se>
    <se lang="rus" variant_id="1">Девушки и юноши в национальных абхазских костюмах с нескрываемым удовольствием участвовали в конкурсах и викторинах.</se>

  </para>
  <para id="18">
    <se lang="aba" variant_id="0">РыцӀа йагъьу уагӀахъа фаша зшвула анкъвакъвра апны апхъагылара гӀатылгатӀ Апсны къральыгӀва университет апны йгӀвбахауа акурс йапхьауа Джопуа Милана.</se>
    <se lang="rus" variant_id="1">В частности, в конкурсе на лучший национальный костюм победу одержала студентка второго курса Абхазского Государственного университета Милана Джопуа.</se>

  </para>
  <para id="19">
    <se lang="aba" variant_id="0">РыршӀыйарала аконцерт программа дрыпшдзатӀ аршӀыйагӀвчва: ауагӀахъа ршӀыйара ансамбль «Киараз», Хвап кыт йауу асаби ъамапсыма ансамбль «Ачарпын», Гудауыт къала йауу, Дбар Руслан дзунашвачпагӀву асаби гӀахӀвра ансамбль «Адац», чкӀвынргӀа рфольклор ансамбль «Ахьышьтра» датшагьи щарда.</se>
    <se lang="rus" variant_id="1">Концертную программу украсили своим творчеством различные коллективы: народно-фольклорный ансамбль «Киараз», детский инструментальный ансамбль «Ачарпын» из села Хуап, детский хореографический ансамбль «Адац» из города Гудаута под руководством Руслана Дбара, фольклорно-молодежный ансамбль «Ахьышьтра» и многие другие.</se>

  </para>
  <para id="20">
    <se lang="aba" variant_id="0">Лыхнашта амузыка-гӀахӀвра уатыкв апны артистква фашала йгӀвычата апхъанчӀви уагӀахъа гӀахӀвра кьахвква гӀадмырбакӀва йауазма?</se>
    <se lang="rus" variant_id="1">И конечно, на музыкально-танцевальной площадке Лыхнашта артисты в этнографических костюмах исполнили зажигательные традиционные народные танцы, без которых не обходится ни один праздник в Абхазии.</se>

  </para>
  <para id="21">
    <se lang="aba" variant_id="0">Ауатдаъа Апсны апны гвыргъьахъв дукӀгьи гьакӀвшум. ~~~ Агвыргъьарамш йалан Апсны а-Президент Хаджимба Рауль, аправительства ауыснкъвгагӀвчва, акъральыгӀва нхартаква рынхагӀвчва, Апсны ахӀбачва р-Совет, акъраль абзазагӀвчви асасчви, чкӀвынргӀа рыжвлараква, апхьагӀвчва.</se>
    <se lang="rus" variant_id="1">На мероприятии присутствовали президент Республики Абхазия Рауль Хаджимба, члены правительства, представители госструктур и Совета старейшин Абхазии, министерства культуры, жители и гости страны, молодежные организации, студенты и учащиеся средних школ.</se>

  </para>
  <para id="22">
    <se lang="aba" variant_id="0">ХсахӀаткӀи бжакӀи райхӀа йакӀвшаз афестиваль цӀасла йщаквгылу «Аураашьа» кӀвашарала йхъыргӀвахтӀ.</se>
    <se lang="rus" variant_id="1">Фестиваль, длившийся более трех с половиной часов, завершился массовым ритуальным хороводным танцем «Аураашьа».</se>

  </para>
</body>
</html>
