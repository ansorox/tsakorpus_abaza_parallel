<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Асквш шӏыц агӏаталымта щардагӏвы йнардасыз асквш йазхъвыцхитӏ, ргвы рыцӏа йгӏатахаз, щта пшдза гӏанызжьыз агӏаншараква, анйараква гӏаргвалашвахитӏ.</se>
    <se lang="rus" variant_id="1">Многие люди, встречая Новый год, как бы в ускоренном темпе прокручивают свои воспоминания о годе прошедшем, отмечая яркие события, встречи, которые оставили в памяти добрый след.</se>

  </para>
  <para id="1">
    <se lang="aba" variant_id="0">Сара ауи апшта сгвы йгӏатахаз агӏаншараква йрыуапӏ ауагӏа рарыпхьагӏв Тобыль Тольыстан йхъыцӏыз асквш 135 йадахӏвуата йакӏвшаз адуней наука-практика конференция.</se>
    <se lang="rus" variant_id="1">Событие, которое запомнилось мне, — это международная научно-практическая конференция, приуроченная к 135-летию со дня рождения народного просветителя Т. З. Табулова. </se>

  </para>
  <para id="2">
    <se lang="aba" variant_id="0">Абаза бызшви алитератури абгата йырзынархаз ари аконференция амагӏны кӏьыдата уаквчважвушта йаъапӏ.</se>
    <se lang="rus" variant_id="1">Проведение конференции, целиком посвященной проблемам абазинского языка и литературы, — само по себе явление неординарное. </se>

  </para>
  <para id="3">
    <se lang="aba" variant_id="0">Ауаса датшагьи ауи амагӏны рыцӏа йщтӏызхуа абаза уагӏахъа ртурых апны анцӏрала зыхьыз гӏалазжьыз агӏвычӏвгӏвыс ду йюбилей йъазынархаз акӏвпӏ. </se>
    <se lang="rus" variant_id="1">Примечательно, что она была приурочена к юбилею человека, навсегда оставившего свое имя в истории абазинского народа.</se>

  </para>
  <para id="4">
    <se lang="aba" variant_id="0">Тольыстан Закьарыйа йпа дшапхьахьу гӏазырбауа хцӏаракӏгьи йыхьыз йгьацхъагыламызтӏ, ауаса ауи йыщтала йынхауа йгӏадзынгылта абаза уагӏахъа йгӏарылцӏыз апхьахьа-бызшвадырыгӏвчва гӏальаматква щардагӏвыпӏ.</se>
    <se lang="rus" variant_id="1">Татлустан Закериевич не имел ученых званий, каких-либо регалий, но именно благодаря ему в течение последующих десятилетий среди абазин выросла целая плеяда прекрасных ученых: лингвистов, литературоведов, этнографов.</se>

  </para>
  <para id="5">
    <se lang="aba" variant_id="0">Ауат дрыуапӏ аконференция зрыхӏазырыз, йакӏвзыршаз адгалагӏв комитет аунашвачпагӏв, апрофессор Пӏаз Сергей.</se>
    <se lang="rus" variant_id="1">В их число входит и профессор С. У. Пазов, ставший председателем организационного комитета по подготовке и проведению вышеназванной научной конференции.</se>

  </para>
  <para id="6">
    <se lang="aba" variant_id="0">Пӏаз Сергей Умар йпа Кӏавкӏаз бызшвадырра апны зыхьыз бергьльу дапхьахьапӏ, дбызшвадырыгӏв-фразеологпӏ, абаза бызшва афразеология йапхъахауата дархъвыхыгӏвпӏ, йхӏаракӏу апхьарта арыпхьара цхърагӏагаква, бызшвадырра нархараквакӏла апрограммаква дыравторпӏ, абаза бызшва арыпхьарала акъральыгӏва стандарт дагӏаныршагӏвыпӏ.</se>
    <se lang="rus" variant_id="1">Сергей Умарович Пазов — известный в лингвистическом кавказоведении ученый, языковед-фразеолог, первый исследователь фразеологии абазинского языка, автор первых в вузовской практике учебных пособий по абазинскому языку, программ по отдельным лингвистическим дисциплинам, разработчик государственного стандарта образования по абазинскому языку.</se>

  </para>
  <para id="7">
    <se lang="aba" variant_id="0">Апрофессор Тӏыгв Владимир агӏвыра «Пӏаз Сергей: апхьахьа йгӏадзынгылра» апны йшихӏвауала, ауи йнаука нхара асквш 1978 агӏан йджвыквицӏатӏ.</se>
    <se lang="rus" variant_id="1">Свой путь в науке он начинает, как пишет профессор В. Б. Тугов в статье «Сергей Пазов: становление ученого», в далеком 1978 году,</se>

  </para>
  <para id="8">
    <se lang="aba" variant_id="0">Ауи агӏан «ахӏба пшдзата, арыпхьагӏвта йыдзхъагылаз апрофессор Кълыч Рауф йбжьагажвала абаза бызшва анаука рхъвыхра уысква дрыдынхалырныс мурад йкӏын Грузия ССР анаукаква р-Академия аспирантура дыцӏалра ахъазла экзамен шикӏуашла ахӏвара швъа йгӏвытӏ».</se>
    <se lang="rus" variant_id="1">когда «по рекомендации своего учителя и наставника профессора Р. Н. Клычева принимает решение сосредоточиться на исследовании проблем абазиноведения и подает заявление в Академию наук Грузинской ССР с просьбой допустить к вступительным экзаменам в аспирантуру».</se>

  </para>
  <para id="9">
    <se lang="aba" variant_id="0">Йдиссертация дапхьаркӏвауата йнайырдзан нхара Къарча-Черкес къральыгӏва педагогика институт апны дгӏацапахтӏ.</se>
    <se lang="rus" variant_id="1">После успешной и досрочной защиты диссертации С. У. Пазов вернулся на работу в Карачаево-Черкесский государственный педагогический институт.</se>

  </para>
  <para id="10">
    <se lang="aba" variant_id="0">Уахьчӏва Сергей Умар йпа анаука, арыпхьара йгьи ажвлара уысква джьгарта дрылапӏ.</se>
    <se lang="rus" variant_id="1">Сейчас научная, педагогическая и общественная деятельность Сергея Умаровича является насыщенной и разносторонней. </se>

  </para>
  <para id="11">
    <se lang="aba" variant_id="0">Асквш 1992 агӏан ауи Къарча-Черкес къральыгӏва педагогика институт (ужвы — Алиев У.Д. йыхьыз зхъу Къарча-Черкес къральыгӏва университет) апны наука-рхъвыхра нхарала апроректор йъанатӏа гӏайыхъвдаквырцӏатӏ, уахьчӏва йъагӏадзазгьи араъа йакӏвшауа анаука-рхъвыхра уысква ргӏаджвыквцӏара, радгалра, ракӏвыршара йнардзата унашва рхъицӏитӏ, ауниверситет апны йщаквгылыз ацӏасква нкъвигитӏ, цӏас шӏыц щардагьи гӏанйыршитӏ.</se>
    <se lang="rus" variant_id="1">В 1992 году он был назначен проректором Карачаево-Черкесского государственного педагогического университета (ныне — Карачаево-Черкесский государственный университет им. У. Д. Алиева) по научно-исследовательской работе и до сегодняшнего дня осуществляет непосредственное руководство по планированию и разработке инициативных и комплексных научных исследований, бережно относится к старым традициям вуза и формирует новые.</se>

  </para>
  <para id="12">
    <se lang="aba" variant_id="0">Ауи йырхъвыхра агӏарбараква рбзирала йапхъахауата фразеология акурс абгата йхӏаракӏу апхьарта апрограмма йалалтӏ; ауат агӏарбараква йрылшарата ужвы аквтанай апхьарта апынгьи апхьагӏвчва абаза фразеология ахъвква тшрыхадыргӏвазитӏ. </se>
    <se lang="rus" variant_id="1">Благодаря результатам его исследований курс фразеологии впервые включен в вузовскую программу в полном объеме; его научные изыскания и учебно-методические работы сделали возможным изучение вопросов абазинской фразеологии и в средней общеобразовательной школе.</se>

  </para>
  <para id="13">
    <se lang="aba" variant_id="0">Анхараква «Абаза бызшва афразеология» (асквш 1994) йгьи «Абаза бызшва афразеология ажвар» (асквш 1994) арыпхьарала Россия Федерация а-Министерства агриф рыквта йхӏаракӏу апхьартаква рстудентква йырзалху арыпхьара цхърагӏагата йгӏацӏцӏтӏ.</se>
    <se lang="rus" variant_id="1">Работы «Фразеология абазинского языка» (1994 г.) и «Фразеологический словарь абазинского языка» (1994 г.) изданы по рекомендации и под грифом Министерства образования Российской Федерации в качестве учебных пособий для студентов вуза.</se>

  </para>
  <para id="14">
    <se lang="aba" variant_id="0">Пӏаз Сергей апсуа-адыгьа бызшваква рфразеология йгьи рфразеография рщаквгылра, ртшауацӏыхра йкъару ду алайцӏатӏ, йырхъвыхраква рпны абаза фразеологизмква рылкӏгӏараква злаквшвауагьи йызлагӏвысуагьи йзыгӏарбатӏ, абаза, апсуа, адыгьа бызшваква рпны афразеология гӏаншараква ашӏйырпшытӏ. </se>
    <se lang="rus" variant_id="1">С. У. Пазов внес заметный вклад в развитие и становление фразеологии и фразеографии абхазско-адыгских языков, в своих исследованиях сумел показать общеязыковые универсалии и специфические особенности абазинских фразеологизмов, выявил параллели и общие явления во фразеологии абазинского, абхазского и адыгских языков.</se>

  </para>
  <para id="15">
    <se lang="aba" variant_id="0">Ауи наука нхарата, арыпхьара-методика нхарата 130 райхӏа дыравторпӏ. Ауат анхараква йрылапхьадзапӏ амонографияква, апхьагаква, йхӏаракӏу йгьи аквтанай апхьартаква рыхъазла аметодика цхърагӏагаква.</se>
    <se lang="rus" variant_id="1">Сергей Пазов является автором около 130 научных и учебно-методических работ, среди которых монографии, учебники и методические пособия для студентов вузов и учащихся средней школы.</se>

  </para>
  <para id="16">
    <se lang="aba" variant_id="0">Пӏаз Сергей йредакция йгӏацӏста йгӏацӏцӏыз амонографияква, ажварква, анаука конференциякви анаука нхаракви разкӏкӏраква рпхьадзара 40 йайхӏапӏ.</se>
    <se lang="rus" variant_id="1">Под его редакцией издано около 40 монографий, словарей, материалов научных конференций и сборников научных работ.</se>

  </para>
  <para id="17">
    <se lang="aba" variant_id="0">Ужвы азаман апхьахьа абаза бызшвадырра апны цӏолата йырхъвыхчӏву абаза бызшва асинтаксис ауысква дрыдынхалитӏ, йалачпу анаука программа «Цри бызшвали алитературали арыпхьагӏвчва ррыхӏазырра, арыпхьара-методика уысквала радгалра» унашва ахъицӏитӏ. Ауи апрограмма Арыпхьарала Россия Академия а-Гӏвадахь хъвшара ауыс хъадаква рплан йаланакӏитӏ.</se>
    <se lang="rus" variant_id="1">В настоящее время С. У. Пазов занимается малоисследованными проблемами синтаксиса абазинского языка, руководит комплексной научной программой «Учебно-методическое обеспечение подготовки учителя родного языка и литературы», которая входит в План важнейших исследований Южного отделения Российской академии образования.</se>

  </para>
  <para id="18">
    <se lang="aba" variant_id="0"> Пӏаз Сергей Умар йпа — абаза алфавити аорфографии рагъьчӏвра ауысла а-Комиссия, наукали арыпхьарали Къарча-Черкес республика а-Министерства апны йгӏаныршу Арыпхьара-методика совет йгьи абаза бызшва ауысла апрограмма гвып друнашвачпагӏвпӏ.</se>
    <se lang="rus" variant_id="1">С. У. Пазов — заместитель председателя Комиссии по усовершенствованию абазинского алфавита и абазинской орфографии, председатель Учебно-методического совета при Министерстве образования и науки Карачаево-Черкесской республики, руководитель программной группы по абазинскому языку.</se>

  </para>
</body>
</html>
