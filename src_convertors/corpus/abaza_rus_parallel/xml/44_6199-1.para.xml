<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Асквш 1989 агӏан Ахба Мурат Сльиман йпа йгӏайхӏвахуата йгӏвыпӏ.</se>
    <se lang="rus" variant_id="1">Записано со слов Ахба Мурата Сулеймановича в 1989 году.</se>
  </para>
  <para id="1">
    <se lang="aba" variant_id="0">«Ахабарква шаъула, ужвы Ахба тдзахьыз нкъвызгауа рапхъанчӏвиква ткъвымхьызта йрыман Фарсоу.</se>
    <se lang="rus" variant_id="1">«По преданию, древние предки современных носителей фамилии Ахба имели родовое имя Фарсоу.</se>
  </para>
  <para id="2">
    <se lang="aba" variant_id="0">Абари апхъанчӏви агӏмыста ткъвым Кӏавкӏаз алагъь-мараташварта тланыкъва адгьылква рпны йбзазун. Ауат хъатакӏла йрыгвлан апсуа ткъвымква Акӏвыджаа, Ардзынаа, Аваначаа, Аканхва, датша хъатакӏлагьи акъабардыйаква.</se>
    <se lang="rus" variant_id="1">Этот старинный дворянский род проживал на территории северо-западного склона Кавказского хребта в соседстве с абхазскими родами Акуджаа, Ардзынаа, Аваначаа, Аканхуа и прочими с одной стороны, а с другой — в соседстве с кабардинцами.</se>
  </para>
  <para id="3">
    <se lang="aba" variant_id="0">Фарсоургӏа рыжвла дууын, айсра уысквала йымчын.</se>
    <se lang="rus" variant_id="1">Род Фарсоу был многочисленным и отличался воинственным нравом.</se>
  </para>
  <para id="4">
    <se lang="aba" variant_id="0">Аткъвым рхъачваква йайсыгӏв бергьльын, апсуа бызшвала «фырхъацӏа» — хӏва йрыпхьун.</se>
    <se lang="rus" variant_id="1">Мужчины этого рода были известными воинами, по-абхазски „афырхаца“.</se>
  </para>
  <para id="5">
    <se lang="aba" variant_id="0">Апсуаква «Кбаада» — хӏва йызпхьуз ашта апны йбзазуз Ахчипсаргӏи Аибгаргӏи щардала йыргвыквсуан Фарсоургӏа рхъачва.</se>
    <se lang="rus" variant_id="1">Соседние роды, проживавшие в районах Красной Поляны (по-абхазски „Кбаада“), — Ахчипса и Аибга, подвергались частым нападением воинов рода Фарсоу.</se>
  </para>
  <para id="6">
    <se lang="aba" variant_id="0">Сквшкъомкӏ руацӏа йакӏвшуз айсракви апшцӏасракви рымщтахь агвла жвлаква Фарсоургӏа рткъвым мамырра уысла йрынгӏалырныс ахъазла руагӏа рзырщтитӏ.</se>
    <se lang="rus" variant_id="1">После многолетних кровопролитных столкновений и войн соседние роды решили заключить мир с родом Фарсоу, послав своих представителей.</se>
  </para>
  <para id="7">
    <se lang="aba" variant_id="0">Акӏвыджаргӏа ахӏватӏ Фарсоургӏа йрыуата рыцӏа йагъьу атгӏачва рсаби пшка анаматта дрыртта дгӏадзындыргылырныс.</se>
    <se lang="rus" variant_id="1">В результате был достигнут мир, и в знак примирения представители рода Акуджаа попросили отдать им на воспитание новорожденного мальчика из лучшей семьи Фарсоу.</se>
  </para>
  <para id="8">
    <se lang="aba" variant_id="0">Асаби пшка Акӏвыджаргӏа йрыуу тгӏачва байакӏ дгӏадзындыргылныс дрырттӏ.</se>
    <se lang="rus" variant_id="1">Этот мальчик был отдан на воспитание одной из знатных семей рода Акуджаа.</se>
  </para>
  <para id="9">
    <se lang="aba" variant_id="0">Абараса цӏыхъва ачпатӏ сквшщарда агӏвткъвымкӏ йырбжьаз агъара.</se>
    <se lang="rus" variant_id="1">Так был положен конец многолетней вражде между двумя родами.</se>
  </para>
  <para id="10">
    <se lang="aba" variant_id="0">Ауаса айгвара ащтаныкъвара зымуыз анахьанат рагъачва гӏаргвыквсын Фарсоургӏа рткъвым ыквырчӏвакьтӏ.</se>
    <se lang="rus" variant_id="1">Однако другие враги рода, не заключившие мира, напали на Фарсоу, почти полностью истребив его.</se>
  </para>
  <para id="11">
    <se lang="aba" variant_id="0">Зны йымчхъаз, йдууыз абари аткъвым аныквырчӏвакь амщтахь Фарсоургӏа рагъачва рахьыла хъыхчара рчпан щахахра гӏанымшарныс ахъазла Акӏвыджаргӏа йрыгӏзуз ачкӏвын ткъвымхьызта Ахба йырттӏ.</se>
    <se lang="rus" variant_id="1">После уничтожения некогда могущественного и многочисленного рода ребенку, отданному на воспитание акуджбовцам, из страха мести со стороны врагов рода Фарсоу дали новую фамилию — Ахба.</se>
  </para>
  <para id="12">
    <se lang="aba" variant_id="0">Асаби хрихыц тара дтата дгӏаргуан.</se>
    <se lang="rus" variant_id="1">Младенца везли в колчане для стрел.</se>
  </para>
  <para id="13">
    <se lang="aba" variant_id="0">Апсуа бызшвала «ахтра», «ахы» рхӏвитӏ.</se>
    <se lang="rus" variant_id="1">По-абхазски „ахтра“, „ахы“ — стрела и ее наконечник.</se>
  </para>
  <para id="14">
    <se lang="aba" variant_id="0">Ауи акӏвпӏта, аткъвымхьыз Ахба щатата йамапӏ ажваква «ахтра», «ахы».</se>
    <se lang="rus" variant_id="1">Таким образом, от слов „ахтра“, „ахы“ происходит фамилия Ахба.</se>
  </para>
  <para id="15">
    <se lang="aba" variant_id="0">Аткъвымхьыз Ахба апхъапхъадза йынкъвызгауа йгӏаджвыквызцӏаз ачкӏвын унагӏвагьи далалын Кбаадашта апны дбзазун, ауаъа йтан ауи йгӏариквагьи.</se>
    <se lang="rus" variant_id="1">Первый носитель фамилии Ахба, женившись, продолжал жить на территории Красной Поляны (Кбаада), так же как и его потомки.</se>
  </para>
  <para id="16">
    <se lang="aba" variant_id="0">Сквшщарда рурала аткъвым йрылахӏумцара йдухатӏ, аткъвым йрыуата щардагӏвы Ахчипса, Аибга, Ахацха, Псхӏвы штаква рбзазартахатӏ. Арат аштаква апхъанчӏви заман йгӏашӏарышвта апсуаква йырбзазартаз щхъа хаквпӏ.</se>
    <se lang="rus" variant_id="1">Со временем род Ахба разросся, и его представители поселились в Ахчипса, Аибга, Ахацха, Псху — на исконно абхазских высокогорных территориях.</se>
  </para>
  <para id="17">
    <se lang="aba" variant_id="0">Ауи агӏан Ахбаргӏа рткъвым йгӏарылцӏтӏ афырхъачва Цыца йпа Ноурыз, Ахба Тыт, Ахба Дисоурым, Ахба Файт.</se>
    <se lang="rus" variant_id="1">К этому времени особо выделились такие воины рода Ахба, как Ноурыз — сын Цыца, Ахба Тыт, Ахба Дисоурым, Ахба Файт.</se>
  </para>
  <para id="18">
    <se lang="aba" variant_id="0">Аткъвым ртурыхква йшгӏархӏвауала, Ахба Ноурыз йаба Цыц зынзаман акъабардыйаква Псху йангӏагвыквс агӏан дщхатӏ.</se>
    <se lang="rus" variant_id="1">Родовое предание гласит, что отец Ноурыза Ахба — Цыц был убит при одном из нападений кабардинцев на поселение ахбовцев в Псху.</se>
  </para>
  <para id="19">
    <se lang="aba" variant_id="0">Ауи амщтахь заба йща зхахуаз афырхъацӏа Ноурыз йыхьыз ауи аъара йбергьыльхан акъабардыйа пхӏвысква рсабиква анмаджьанхуз йдыршварныс ртахъыта араса йрархӏвуан: «Ахба Цыца йпа Ноурыз йнапӏы чвгьа гӏаухьыдзаргӏатӏ», — хӏва.</se>
    <se lang="rus" variant_id="1">После этого слух о грозном Ноурызе, который мстил за отца, распространился настолько, что даже женщины-кабардинки, пугая непослушных детей, говорили им: «Пусть настигнет тебя рука сына Ахба Цыца — Ноурыза».</se>
  </para>
  <para id="20">
    <se lang="aba" variant_id="0">Ауи азаман Ахбаргӏа рткъвым Кбаадашта, Аибга, Ахацха йгьи Псхӏвы йыртабзазун.</se>
    <se lang="rus" variant_id="1">В этот период все представители рода Ахба проживали на Красной Поляне, Аибга, Псху и Ахацха.</se>
  </para>
  <para id="21">
    <se lang="aba" variant_id="0">Хабаркӏ йшгӏанахӏвауала, Кбаадашта йтаз хъацӏакӏ Ахба Бга йыхьызта йыгвла Аканхви йари адгьыл тшыткӏ амаркӏуата йагъачван.</se>
    <se lang="rus" variant_id="1">Согласно преданию, один из жителей Красной Поляны по имени Ахба Бга находился в неприятельских отношениях со своим соседом Аканхуа из-за участка земли.</se>
  </para>
  <para id="22">
    <se lang="aba" variant_id="0">Зны ауи ашвхӏаусыгӏвала йшамакӏуазымцара Бга тшбыгла Аканхва дищытӏ.</se>
    <se lang="rus" variant_id="1">И однажды, в результате столкновения на этой почве, Бга убил косой Аканхуа.</se>
  </para>
  <para id="23">
    <se lang="aba" variant_id="0">Ащахахра тшачвыкъайчӏвахуата Бга йащайцӏбагьи днайахвын Кбаадашта йтыцӏхтӏ.</se>
    <se lang="rus" variant_id="1">Опасаясь мести со стороны родственников убитого, Бга, забрав своего младшего брата, покинул Красную Поляну.</se>
  </para>
  <para id="24">
    <se lang="aba" variant_id="0">Ауат рымщтахь анахьанат аткъвымлагӏвквагьи араъа йгьгӏатамхахтӏ.</se>
    <se lang="rus" variant_id="1">Вслед за ним ушли и другие родственники.</se>
  </para>
  <para id="25">
    <se lang="aba" variant_id="0">Ахбаргӏа рызджьакӏ ащхъаква рахьыла йайтыпахтӏ, Бга йащагьи йаргьи Хьапщ щхъахъысырталамца, Псхӏвышталамца, Агвынырхвамцара, Ачба щхъахъысырталамца амшын атшпы йчӏваз Ачандара кыт йгӏайтӏ.</se>
    <se lang="rus" variant_id="1">Одни ахбовцы отправились в горы, а Бга со своим братом — через Золотой перевал, Псху, Агунырхуа и Ачбовский перевал пришел в приморское поселение абхазов Ачандара.</se>
  </para>
  <para id="26">
    <se lang="aba" variant_id="0">Амгӏвала Бга щхъа джьма дукӏ йщын ауи шрымаз ахӏ Ачба Шарах йхакв йтанагатӏ. Араъа ауат гӏвысквша-хысквша йтата йбзазатӏ.</se>
    <se lang="rus" variant_id="1">По пути Бга убил большого тура и в тот же день попал во владение князя Ачба Шараха, у которого впоследствии прожил 2–3 года.</se>
  </para>
  <para id="27">
    <se lang="aba" variant_id="0">Ахӏи Бги йанбжьагӏвчва бзихатӏ, ари анбжьагӏвра йачвахъабагата ахӏ ауи согӏата швокь бзидздзакӏ гӏайийттӏ.</se>
    <se lang="rus" variant_id="1">Близко с ним подружившись, Бга полностью завоевал доверие князя, и тот в знак преданной дружбы подарил ему свою очень дорогую винтовку.</se>
  </para>
  <para id="28">
    <se lang="aba" variant_id="0">Ахӏ йагӏмыстачва, Магьаргӏа (уахьчӏвала ауат рткъвым йауата заджвгьи дгьаъахым, йъабзазуз ахаквгьи «Магьаргӏа ъаквчвгӏаз ашта» — хӏва йапхьитӏ), ахӏи Бги разазаъаща йацныхчылын йкъвыцӏта ддрыхъарарныс рмурадхатӏ.</se>
    <se lang="rus" variant_id="1">Приближенные князя по фамилии Магьаа (в настоящее время из их рода никого не осталось, а место их проживания называют „местом, где вымерли магьбовцы“) стали проявлять недовольство и ревность из-за такого внимания князя к Бга и отказались служить ему.</se>
  </para>
  <para id="29">
    <se lang="aba" variant_id="0">Ауыс араса йанацапа ауат ргвы дамсырныс ахъазла ахӏ йшвокь щтахьла йнайахвхра атахъхатӏ.</se>
    <se lang="rus" variant_id="1">Видя это, князь Шарах вынужден был взять обратно свою винтовку, чтобы не обидеть их.</se>
  </para>
  <para id="30">
    <se lang="aba" variant_id="0">Бга ауи анидыр йащагьи днайахвын Бзыб псыхӏвала дджвыквылтӏ, Ачандара алагъь-мараташварта тланыкъвала. Ауат араъа, Блабырхва кыт, йтабзазуз ахӏ байа Ходжин Блаб йызгӏайтӏ.</se>
    <se lang="rus" variant_id="1">Узнав о случившемся, Бга вместе со своим братом уехал в направлении реки Бзыбь, северо-западнее Ачандары, и пришел к богатому местному князю Блаб Ходжину в село Блабырхуа.</se>
  </para>
  <para id="31">
    <se lang="aba" variant_id="0">Сквшкъомкӏ ауи йпны йбзазатӏ Бгагьи йащагьи, уадыргӏвана Арсауыл кытла йайтыпахтӏ (ужвы «Приморск» — хӏва йызпхьауа).</se>
    <se lang="rus" variant_id="1">В течение нескольких лет он проживал у него, а затем со своим братом переехал в Арсаул, ныне Приморское.</se>
  </para>
  <para id="32">
    <se lang="aba" variant_id="0">Ауаъа айщчваква унагӏвара йалалын йбзазауа йджвыквылтӏ.</se>
    <se lang="rus" variant_id="1">Там братья женились и завели хозяйство.</se>
  </para>
  <para id="33">
    <se lang="aba" variant_id="0">Сквшквакӏ анахъыцӏ ахӏ Шарах айщчваква йхаквла йацапахта йбзазарныс йрайгватӏ.</se>
    <se lang="rus" variant_id="1">Спустя некоторое время они получили вторичное приглашение от князя Шараха на постоянное место жительство в село Ачандара.</se>
  </para>
  <para id="34">
    <se lang="aba" variant_id="0">Бга ахӏ йахьыла дацапахырныс дадгылтӏ, ауаса йаща ауи йымуата ахӏчва Маршаниаргӏа ъабзазуз Дал, Цабал штаква рахьыла дцахтӏ.</se>
    <se lang="rus" variant_id="1">Бга его принял, однако брат отказался следовать за ним и переехал в Дал, Цабал, где проживали князья Маршанаа.</se>
  </para>
  <para id="35">
    <se lang="aba" variant_id="0">Бга Ачандара кыт апны адгьыл бзидздза йзыгӏашӏырчӏватӏ, рахвы гӏайыртын адуней йхӏваджьынцӏкӏьара ауаъа дтан.</se>
    <se lang="rus" variant_id="1">Бга получил в селе Ачандара большой надел земли, скот, обосновался и жил там до конца своих дней.</se>
  </para>
  <para id="36">
    <se lang="aba" variant_id="0">Ауи акӏвпӏта, хӏара Апсны Гудауыт район апны йбзазуз, ужвы йбзазауа Ахбаргӏа йрыуу зымгӏвагьи ахӏ Ачба Шарах йайгва дута Ачандара йтабзазуз Ахба Бга йакӏвпӏ хӏгӏазхъшахъыцӏыз».</se>
    <se lang="rus" variant_id="1">Таким образом, мы, ахбовцы, когда-либо проживавшие и проживающие в Гудаутском районе Абхазии, берем свое начало от Ахба Бга, жившего в Ачандаре в большой дружбе с князем Шарахом Ачба».</se>
  </para>
  <para id="37">
    <se lang="aba" variant_id="0">Ари агӏвыра гӏазквчважвауа йаквшахӏтхауата йаццӏах йауаш ари акӏвпӏ. Ашвъаква йшгӏархӏвауала, сквшышв щарда цӏуата Ахчыпса, Пшица (Псхӏвы) штаква рпны, ауат рымщтахь Дал, Цабал рпынгьи Ахбаргӏа йырткъвымлагӏвта унагӏва 120 раъара бзазун.</se>
    <se lang="rus" variant_id="1">В подтверждение написанного можно добавить, что и согласно некоторым другим источникам представители рода Ахба издавна жили в местечке Ахчыпса (район Красной Поляны). Есть данные, что в местечке Пшица (Псху), а также в селах Дал и Цабал располагалось около 120 дворов ахбовцев.</se>
  </para>
  <para id="38">
    <se lang="aba" variant_id="0">Уыжвгьи Дал апны йаъапӏ шӏыпӏа хвыцкӏ «Ахбаргӏа ркӏынтажв» ахьызта, «Ахбаргӏа рткъвым зны йырбзазартата йкӏадрышвхыз» — хӏва гӏаныцӏитӏ.</se>
    <se lang="rus" variant_id="1">В настоящее время в Дале есть место под названием «Ахаа ркьынтажэ», то есть «заброшенное место, где когда-то проживал род Ахба».</se>
  </para>
  <para id="39">
    <se lang="aba" variant_id="0">Амзара кыт апны Ахбаргӏа йрыуата тгӏачва 60 бзазун, ауат зымгӏвагьи Трыквла йквачхра атахъхатӏ.</se>
    <se lang="rus" variant_id="1">На территории Красной Поляны в селе Амзара жили более 60 семей Ахба и все они вынуждены были уйти в Турцию.</se>
  </para>
  <para id="40">
    <se lang="aba" variant_id="0">Пшица (Псхӏвы) кыт йтакваз Лагъь Кӏавкӏазла йайтыпахын ужвы ауаъа Ахбаргӏа рткъвымхьызта щардагӏв бзазитӏ.</se>
    <se lang="rus" variant_id="1">А жители села Пшица (Псху) ушли на Северный Кавказ и в настоящее время там есть немало носителей фамилии Ахба.</se>
  </para>
  <para id="41">
    <se lang="aba" variant_id="0">Ансисквша Ахбаргӏа рткъвым хӏайщчва абазаква рпны йа Апсны апны йайззалитӏ.</se>
    <se lang="rus" variant_id="1">Ежегодно представители фамилии Ахба встречаются у наших братьев-абазин или в Абхазии.</se>
  </para>
  <para id="42">
    <se lang="aba" variant_id="0">Ари аткъвымхьыз йапщылата датша хабаргьи рхӏвитӏ.</se>
    <se lang="rus" variant_id="1">Есть и другие предания, связанные с этой фамилией.</se>
  </para>
  <para id="43">
    <se lang="aba" variant_id="0">Ауи апшта, Бзыб дзыгӏв агӏаджвыквлымта йаргванта шӏыпӏа хвыцкӏ «Ахацха» ахьызта йаъапӏ.</se>
    <se lang="rus" variant_id="1">Так, в верховьях реки Бзыбь существует местечко под названием Ахацха.</se>
  </para>
  <para id="44">
    <se lang="aba" variant_id="0">Араъа Ахбаргӏа ртпхӏакӏ ладжьаль данйата рхӏвитӏ.</se>
    <se lang="rus" variant_id="1">Оно считается местом гибели девушки по фамилии Ахба.</se>
  </para>
  <para id="45">
    <se lang="aba" variant_id="0">Йшырхӏвахуала, зны Ахбаргӏа зтабзазуз акыт ауагӏа ргвы мгӏвауата агъачва гӏагвыквстӏ. Ауат пхӏвыспакӏ гъарта днарахвтӏ.</se>
    <se lang="rus" variant_id="1">Рассказывают, что враги внезапно напали на деревню, где проживали Ахба, и одна из местных девушек оказалась в плену у нападавших.</se>
  </para>
  <para id="46">
    <se lang="aba" variant_id="0">Ауахъ агъачва ачва йанага апхӏвыспа мадза-мадза дызлашӏахӏваз аркъанква гӏалыртӏлан дырдахтӏ, лыкӏас агӏвадыгь цӏола ахъахьла йкӏныхӏаз ацхӏа йгӏаквлыжьтӏ.</se>
    <se lang="rus" variant_id="1">Когда похитители уснули, она развязала веревки и сбежала, а свою косынку бросила на мосту над пропастью.</se>
  </para>
  <para id="47">
    <se lang="aba" variant_id="0">Ащымта агъыччва ацхӏа апны акӏас анырба апхӏвыспа ауаъа дташвата, дащыта йырпхьадзатӏ.</se>
    <se lang="rus" variant_id="1">Утром проснувшиеся похитители увидели косынку и решили, что она погибла.</se>
  </para>
  <para id="48">
    <se lang="aba" variant_id="0">Уахьчӏва йъагӏадзазгьи ашварацыгӏвчви арахвхчачви ауи ашӏыпӏа «Ахбаргӏа ртпхӏа дъащыз» — хӏва йапхьитӏ.</se>
    <se lang="rus" variant_id="1">И сегодня это место охотники и пастухи называют местом гибели девушки по фамилии Ахба.</se>
  </para>
  <para id="49">
    <se lang="aba" variant_id="0">Ахбаргӏа йырзаъата урылачважва йауаштӏ Ахвбаргӏа рткъвымгьи.</se>
    <se lang="rus" variant_id="1">Говоря о родственных отношениях рода Ахба, стоит указать на их связи с носителями фамилии Ахуба (Ахэба).</se>
  </para>
  <para id="50">
    <se lang="aba" variant_id="0">Ари йара хьзыкӏпӏ, анатгьи аратгьи Кӏвыджбаргӏи Фарсоургӏи йшацырзаъу джьауымщушта йгьаъам.</se>
    <se lang="rus" variant_id="1">Это одна фамилия и интересно отметить, что у Ахба и Ахуба есть родственные связи с фамилиями Куджба и Фарсоу.</se>
  </para>
  <para id="51">
    <se lang="aba" variant_id="0">Атурых йшгӏанахӏвауала, Фарсоургӏа рызбжа Щапсыгъвштала йайтыпахын ауат йгӏархъшахъыцӏкваз ужвы «Напсоу» — хӏва ткъвымхьыз нкъвыргитӏ.</se>
    <se lang="rus" variant_id="1">По преданию, часть представителей рода Фарсоу ушла в Шапсугию и там они носят фамилию Напсоу.</se>
  </para>
  <para id="52">
    <se lang="aba" variant_id="0">Ахбаргӏа дара рныхахӏвартагьи рымапӏ.</se>
    <se lang="rus" variant_id="1">Есть у Ахба и свое святилище.</se>
  </para>
  <para id="53">
    <se lang="aba" variant_id="0">Ахбаргӏа адкӏылата йъатабзазуз Ачандара кыт апны нчва къару змата йбергьльу Дыдрыпщ тоба аъапӏ, ауи уаназцауа «Ахба йныха» ахьызта шӏыпӏа хвыцкӏ уагӏвситӏ. Ауи ахьыз йгӏаныцӏитӏ «Ахбаргӏа рткъвым ныхахӏварта».</se>
    <se lang="rus" variant_id="1">В селе Ачандара, где компактно проживает этот род, находится известная и почитаемая гора — святилище Дыдрыпш. По пути к нему и располагается местечко, которое называется «Ахба иныха», что в переводе означает «Святилище фамилии Ахба».</se>
  </para>
</body>
</html>
