<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Ари ауыс сазхъвыцуищтара щарда гьцӀуам. Йызпщылугьи саба ХӀасарокъва МхӀамат йчпаз абыжьгӀвыраква ракӀвпӀ (йцри Къвбина кыт ауи йанхьыз Мата акӀвпӀ дызлардыруа).</se>
    <se lang="rus" variant_id="1">Сравнительно недавно я задумался об этом в связи с аудиозаписями своего отца Магомета Хасарокова (в родном ауле Кубина его помнят по материнскому имени Мата).</se>
  </para>
  <para id="1">
    <se lang="aba" variant_id="0">Ашвъаква рпны ауи асквш 1890 дйыта йаныпӀ, ауаса йара йшихӀвузла, акыт лагъь апны Къвбина дзыгӀв йхъысуаз айха цхӀа анырчпа асквш акӀвын йан тамамта йылпхьадзуз (ауи ацхӀа ащта гӀанымхауата асквш 2002 агӀан адзыр йагатӀ).</se>
    <se lang="rus" variant_id="1">По документам годом его рождения считается 1890-й. Но его мать говорила ему, что он родился в год строительства моста из железных конструкций через реку Кубань в северной части аула (мост был снесен новоднением в 2002 году).</se>
  </para>
  <para id="2">
    <se lang="aba" variant_id="0">Апхьарта сыцӀаркӀвата ацхӀа айхаква йырныз асквшпхьадзара алсыргатӀ: 1902 –1903.</se>
    <se lang="rus" variant_id="1">Еще в школьные годы я нашел на мосту надпись: 1902–1903 годы.</se>
  </para>
  <para id="3">
    <se lang="aba" variant_id="0"> ХӀаба йбжьы асквш 1976 агӀан йанцсцӀатӀ. ЙзынсцӀаз амагнитофон «Дайна» апхын ауыхвара нхараква рпны йгӀасынхаз ахчала йсхвгӀатӀ. ХӀаба ауи атлахан щардала ачымазагӀвра хӀайайхӀатлун, ауи ахъазла йкъару ъадзатаз йбжьы ансцӀара сазыгвжважвун.</se>
    <se lang="rus" variant_id="1">Аудиозаписи сделаны в 1976 году, когда после первого курса на заработанные в студенческом строительном отряде деньги я купил двухдорожечный магнитофон «Дайна», в первую очередь для записи голоса отца, который в то время часто болел.</se>
  </para>
  <para id="4">
    <se lang="aba" variant_id="0">АгӀвыра дакъикъа 40 аъара йбыжьгун: акъвыръан асуркви азкьыркви ракӀвын йаныз.</se>
    <se lang="rus" variant_id="1">Общее время записи составляло 40 минут: это суры из Корана и религиозные песнопения (зикры).</se>
  </para>
  <para id="5">
    <se lang="aba" variant_id="0">ХӀаба асквш 1977 агӀан адуней йхӀваджьтӀ, уадыргӀвана хӀъахӀыльчва, хӀкытлагӀвчва рыуа щардагӀвы ауи йбжьы зныз акассета ахъыргӀвылгӀатӀ. </se>
    <se lang="rus" variant_id="1">Отца не стало в 1977 году, и многие родственники, односельчане сделали копии этих записей. </se>
  </para>
  <para id="6">
    <se lang="aba" variant_id="0">ЙащтагӀайуаз асквшква руацӀа гвыргӀва ззсымаз агӀвыра цкьата йгӀащаквханыс акӀвын. Ауаса схъатала йсчпаз агӀвыра гьгӀащаквымхатӀ. </se>
    <se lang="rus" variant_id="1">На протяжении всех последующих лет мои усилия были сосредоточены на том, чтобы их сохранить, однако оригинал не уцелел.</se>
  </para>
  <para id="7">
    <se lang="aba" variant_id="0">Акомпакт-кассетаквала йахъызгӀвылгӀаз анадзара гьгвымхамызтӀ, ауаса ауатгьи щарда йгьнамитӀ.</se>
    <se lang="rus" variant_id="1">Копии на компакт-кассетах оказались более качественными, но недолговечными.</se>
  </para>
  <para id="8">
    <se lang="aba" variant_id="0">ХӀышта акомпьютерква ангӀаджвыквыл, асквшква 1998–1999 руацӀа гӀапсара дула хӀаба йбжьы зныз акассета дуква йгӀархъыхӀхын компьютер амальла йахъыгӀгӀвылгӀатӀ. </se>
    <se lang="rus" variant_id="1">Как только в наших краях появились первые компьютеры, в 1998–1999 годах с большим трудом удалось сделать оцифровку записи с копий на бобинах. </se>
  </para>
  <para id="9">
    <se lang="aba" variant_id="0">Ужвы, абызшвадырра ауысква срыдынхалуа саналага, ауыс шӀыц-шӀыц сазхъвыцхтӀ. ХӀаба дызпхьуз адин гӀвырагӀвацаква ракӀвын.  Ауат зымгӀва гӀарып хӀарыфла йгӀвын.</se>
    <se lang="rus" variant_id="1">Занимаясь научной работой в сфере языкознания, я вспомнил, что отец умел читать только арабские религиозные тексты. </se>
  </para>
  <para id="10">
    <se lang="aba" variant_id="0">Йара саргьи бзита йыздырхитӀ ауи дызпхьуз акьтапква зымгӀвагьи гӀарып хӀарыфла йшгӀвыз (ауат агӀвыраква «кьтап» — хӀва йрыпхьун адиннкъвгагӀвчва, адин йапщылам агӀвыраква рыхъазла абаза литература бызшва апны аурышв ажва «книга» гӀахӀрысабапитӀ).</se>
    <se lang="rus" variant_id="1">Хорошо помню, что арабскими буквами были написаны все его китабы (так старики называли книги религиозного содержания в отличие от светских, в отношении которых употреблялось заимствованное из русского языка слово «книга»).</se>
  </para>
  <para id="11">
    <se lang="aba" variant_id="0">Амагнитофон йанхӀцӀаз агӀвыраква рыуа азкьыркӀ — «АфигӀамбар йпсра» — хӀва йахьызта — абаза бызшвала йхӀватӀ. </se>
    <se lang="rus" variant_id="1">А среди аудиозаписей есть один абазинский текст — песнопение о смерти пророка.</se>
  </para>
  <para id="12">
    <se lang="aba" variant_id="0">ХӀаба йхатым анхӀчпа амщтахь дыззсакъуа йымаз акьтапква адин нкъвызгауа йынбжьагӀвчва закӀы-закӀымцара йнарахвтӀ. Ауаса ауат адиннкъвгагӀвчва зымгӀвагьи уахьчӀвала адуней рхӀваджьхьатӀ.</se>
    <se lang="rus" variant_id="1">Я знал, что бережно хранимые китабы с аккуратно переписанными от руки текстами разобрали в день поминок отца его верующие друзья, которые сегодня тоже находятся в мире ином.</se>
  </para>
  <para id="13">
    <se lang="aba" variant_id="0"> Ага хӀуыс баргвхазтынгьи, жвыра зхьыта йгӀважьхаз гӀарып хӀарыфла напӀлагӀвыраквакӀ гӀахӀаутӀ. Ауат хӀызлачважвауа азкьыргьи рылан.</se>
    <se lang="rus" variant_id="1">Но мне все-таки удалось найти старую школьную тетрадку с этим текстом, написанным от руки арабскими буквами.</se>
  </para>
  <para id="14">
    <se lang="aba" variant_id="0">Схъвыцра йгӀанарыцӀсыз арат азцӀгӀараква ракӀвпӀ: дзачӀвыйа йгьи йанбакӀву ари атекст гӀарып бызшва йгӀахъызхта абаза бызшвала йатазкӀыз, йышпайылша ауи гӀарып хӀарыфла абаза текст йыгӀвныс?</se>
    <se lang="rus" variant_id="1">Возникают вопросы: кто и когда перевел с арабского на абазинский язык этот текст и каким образом, пользуясь арабской графикой, сумел сделать его письменную фиксацию? </se>
  </para>
  <para id="15">
    <se lang="aba" variant_id="0">Схвыцдзата хӀкыт адиннкъвгӀагӀвчва ахатымква рпны абаза бызшвала датша зкьыр рхӀвауата йшызгӀазгьи гӀасгвалашвахтӀ.</se>
    <se lang="rus" variant_id="1">К тому же с трудом припоминаю, что в раннем детстве я слышал несколько других абазинских текстов, читаемых почтенными служителями культа хором.</se>
  </para>
  <para id="16">
    <se lang="aba" variant_id="0">Арат атекстква йатазкӀызгьи йызгӀвыхызгьи Макьар Умар йа ауи йайрыпхьакваз йрыуаханыс ауаштӀ.</se>
    <se lang="rus" variant_id="1">Можно предположить, что эти и аналогичные тексты переведены и записаны Умаром Мекеровым или кем-то из его учеников.</se>
  </para>
  <para id="17">
    <se lang="aba" variant_id="0">Апрофессор ТӀыгв Владимир йгӀвыракӀ апны Макьар Умар дгӀайыквчважвауата урышв бызшвала йгӀацӀцӀуаз агазет «Къвбина хабарква» асквш 1891 август а 10 атшын йгӀаквшваз ахабар гӀайрахитӀ. </se>
    <se lang="rus" variant_id="1">Профессор В. Тугов в своем очерке об У. Мекерове ссылается на публикацию в газете «Кубанские ведомости» от 10 августа 1891 года.</se>
  </para>
  <para id="18">
    <se lang="aba" variant_id="0">Агазет йшанызла, Макьар Умар «швапха пшдзата йаныргӀалу апхьарта пансионатгьи алачпата йгӀанйыршан ащхъа бзазагӀвчва рарыпхьара ауыс швабыж дацхърагӀун», гӀарып гӀвыра йгӀахъыхта «йуагӀа рыбызшва йаквыргӀапсу хӀарыфба кӀьыда йарайара йадигалтӀ, ауи гӀайрысабапуамцара йхъатала асабиква айрыпхьун, апхьагагьи йгӀвытӀ, ауаса ауи зджьарагьи йгьгӀацӀрымщттӀ...»</se>
    <se lang="rus" variant_id="1">По сообщению газеты, Умар Мекеров «устроил в своем ауле образцово поставленную школу с пансионатом и вообще много способствовал распространению народного образования среди горцев», на основе арабской графики «составил особую азбуку, приспособленную к местному наречию и посредством ее сам обучал детей», «составил даже учебник, который не был издан...»</se>
  </para>
  <para id="19">
    <se lang="aba" variant_id="0">ЙхӀвара атахъыпӀ абаза кытква рпны айфанд уысква нкъвызгуз рыуа щардагӀвы гӀальма цӀола шрымаз, ауат гӀарып бызшва йгӀахъыхта адин гӀвыраква абаза бызшвала йшырзатакӀуаз.</se>
    <se lang="rus" variant_id="1">Также среди имамов, работавших в разное время в абазинских аулах, было немало образованных людей, занимавшихся переводами религиозных текстов с арабского на абазинский язык.</se>
  </para>
  <para id="20">
    <se lang="aba" variant_id="0">Датша хъатакӀла уапшрыквын, асквш 1917 октябр агӀан йакӀвшаз ареволюция апхъала ауыс йадынхалуаз ауагӀа адин текстква атаркӀуа, ауат гӀарып хӀарыфла йыргӀвыхуа йгӀамгӀвайсуазарын. Ауи асхъан агӀвымакъральква йыртабзазауа амхӀаджьырква рпны йгӀанхарныс ауаштӀ абаза бызшвала йатакӀта, гӀарып хӀарыфла йгӀвыта ауат рапш текст.</se>
    <se lang="rus" variant_id="1">С другой стороны, вполне логично предположить, что переводы и их записи делались задолго до Октябрьской революции 1917 года, а значит, в абазинских населенных пунктах за рубежом, у потомков махаджиров, могли сохраниться аналогичные тексты, записанные на основе арабской графики.</se>
  </para>
  <para id="21">
    <se lang="aba" variant_id="0">Сшхъвыцуала, ауат агӀвыраква зымгӀва адкӀылхта йалыргахра, йаныргӀалхра атахъыпӀ, йшпакӀву ухӀварыквын абазаква хӀкультура атурых апны рмагӀны швабыж йдупӀ.</se>
    <se lang="rus" variant_id="1">Я предлагаю попытаться общими силами найти и систематизировать этот материал, учитывая, что он имеет большую историческую ценность.</se>
  </para>
</body>
</html>
