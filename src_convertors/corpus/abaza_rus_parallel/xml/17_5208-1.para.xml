<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0"></se>
    <se lang="rus" variant_id="1">Биляль Хасароков специально для сайта «Страна Абаза» </se>
  </para>
  <para id="1">
    <se lang="aba" variant_id="0">ЧӀвачӀва Эдуард Абашта ахчагӀвы йшвапха ауралагьи йыла йыцӀан — адуней дгӀаквлищтара.</se>
    <se lang="rus" variant_id="1">Пример защитника Отечества перед Эдуардом Чачевым был всегда. С самого рождения.</se>
  </para>
  <para id="2">
    <se lang="aba" variant_id="0">Йаба Къвмаль ХӀамид йпа Абашта айсра Ду далан, ауи а-ЧӀахӀра орден, а-Баракъ Къапщ орденква йгьи амедаль «АхъацӀара ахъазла» дрынкъвгагӀвыпӀ. Афронт апны йгӀацӀцӀуаз газеткӀ апны йунашва араса йанын: «АбакӀра апны заджвы йхъазызтынгьи дайсгӀвыпӀ».</se>
    <se lang="rus" variant_id="1">Его отец, Кумал Хамидович, участник Великой Отечественной войны, кавалер орденов Красного Знамени и Славы, обладатель медали «За отвагу», о котором фронтовая газета писала: «И один в поле воин».</se>
  </para>
  <para id="3">
    <se lang="aba" variant_id="0">Ауи ангӀанша асквш 1945 агӀан акӀвпӀ — артиллерист ЧӀвачӀва Къвмаль атоп йхъазы дангӀадзхъахагьи дгьгӀатымхъатӀ, афашистква дырпшӀагылата йыквичӀвакьуан.</se>
    <se lang="rus" variant_id="1">Это было в 1945 году, когда артиллерист Кумал Чачев, оставшись один у своего орудия, не дрогнул, а продолжал бить фашистов и удерживать свою позицию.</se>
  </para>
  <para id="4">
    <se lang="aba" variant_id="0">Ауаса Эдуард къвырльыкъвхара ъачӀвагӀа згӀалихыз йашвхӀаусыгӀва хъаду йаба айсра дпшцӀата дъайсыз гьакӀвым.</se>
    <se lang="rus" variant_id="1">Но прямого отношения к выбору Эдуардом военной профессии фронтовые истории отца не имели.</se>
  </para>
  <para id="5">
    <se lang="aba" variant_id="0">Йгвы йтамкӀва йгӀаншатӀ ари ауыс: йцбахауа акласс йгӀашӀарышвта Эдуард дъацӀаз Эркен-ШахӀар апхьарта апны арра комиссариат анхагӀвы дгӀайын апхьара йгӀалгуз ачкӀвынчва арра къвырльыкъвхара апхьартаква йрыцӀалныс йаквгӀазшӀиттӀ. </se>
    <se lang="rus" variant_id="1">Все получилось как-то неожиданно: в Эркен-Шахарскую школу, где Эдуард учился с 6 класса, пришел представитель военкомата и предложил выпускникам подумать о поступлении в военное училище.</se>
  </para>
  <para id="6">
    <se lang="aba" variant_id="0">Ар къвырльыкъвхара ъачӀвагӀаква гӀацӀырганыс пщгӀвы йырмурадхатӀ. </se>
    <se lang="rus" variant_id="1">Подумали четверо.</se>
  </para>
  <para id="7">
    <se lang="aba" variant_id="0">Ауат дрылан ЧӀвачӀва Эдуардгьи. </se>
    <se lang="rus" variant_id="1">В том числе и Эдуард Чачев.</se>
  </para>
  <para id="8">
    <se lang="aba" variant_id="0">Амандат комиссия йгӀалырхыз ауи йхъазын — йкурсантханыс зтахъыз ачкӀвынчва ршвъаква йанрылапшуаз акомиссия дара радгылща рымата йалыхуан.</se>
    <se lang="rus" variant_id="1">Вызов пришел на него одного: у мандатной комиссии, рассматривавшей документы потенциальных курсантов, были свои критерии отбора.</se>
  </para>
  <para id="9">
    <se lang="aba" variant_id="0">УадыргӀвана ауи Ставрополь йтагылу связла арра-къвырльыкъвхара йхӀаракӀу апхьарта апны архъвыхраква дахӀврала дыркӀылстӀ, хвысквша дапхьатӀ. </se>
    <se lang="rus" variant_id="1">Затем были успешная сдача вступительных экзаменов в Ставропольское высшее военно-командное училище связи и пять лет учебы.</se>
  </para>
  <para id="10">
    <se lang="aba" variant_id="0">Йапхъахуз асквши бжакӀи Эдуард адырра бзидздзаква гӀайырбун.</se>
    <se lang="rus" variant_id="1">Первые полтора года Эдуард учился на отлично.</se>
  </para>
  <para id="11">
    <se lang="aba" variant_id="0">— АпхьагӀвчва шабгугьи абазата йрылаз сара йсхъазын, — арса дрылачважвитӀ йхӀаракӀу апхьарта апны йдахӀвраква ЧӀвачӀва Эдуард.</se>
    <se lang="rus" variant_id="1">— Во всем училище я был единственный абазин, — объясняет свои успехи в учебе Эдуард Чачев.</se>
  </para>
  <para id="12">
    <se lang="aba" variant_id="0">— Ауи йгӀалцӀла лкӀгӀара змаз джьауапкӀра ду сыласхӀвун.</se>
    <se lang="rus" variant_id="1">— Это рождало у меня дополнительное чувство ответственности.</se>
  </para>
  <para id="13">
    <se lang="aba" variant_id="0">УадыргӀвана архъвыхраква рагӀан ауи арыпхьагӀвкӀ закӀыла йгвы гӀайабгъан «хпа» йзйыргылтӀ. </se>
    <se lang="rus" variant_id="1">Потом один из преподавателей отнесся к нему на экзамене с особым пристрастием и поставил «тройку».</se>
  </para>
  <para id="14">
    <se lang="aba" variant_id="0">Апхьара апны йдахӀвра «къапщква» ауыла йалгазтӀхӀва акурсант дамайчуа ар къвырльыкъвхагӀв-связист ъачӀвагӀа гӀацӀигатӀ. </se>
    <se lang="rus" variant_id="1">«Красный» период учебы на этом закончился, но это не помешало курсанту в дальнейшем овладеть профессией военного связиста.</se>
  </para>
  <para id="15">
    <se lang="aba" variant_id="0">Афицар шӀа къвырльыкъвхара Байконур дырщтитӀ. </se>
    <se lang="rus" variant_id="1">Распределение новоиспеченный офицер получил на Байконур.</se>
  </para>
  <para id="16">
    <se lang="aba" variant_id="0">Акъраль абзазагӀвчва ащардагӀв рыхъазла араса йзпхьуз космодромын.</se>
    <se lang="rus" variant_id="1">Для основной массы советских людей это был космодром.</se>
  </para>
  <para id="17">
    <se lang="aba" variant_id="0">Ауаса ауыс рыцӀа цӀолата йыздыруаз ауагӀа рыхъазла ауи акъраль ауацӀала йхъаду ядро абджьар полигонын.</se>
    <se lang="rus" variant_id="1">Но посвященные знали, что это еще и главный ядерный полигон страны.</se>
  </para>
  <para id="18">
    <se lang="aba" variant_id="0">Аконструкторква рыуа дзачӀвызлакӀгьи гвып кӀьыда йымата араъа йшӀыцдзу абджьар квпшыраква йрыдынхалуан.</se>
    <se lang="rus" variant_id="1">Несколько конструкторов, у каждого из которых была своя группа, занимались здесь разработками новейших видов оружия и их испытанием.</se>
  </para>
  <para id="19">
    <se lang="aba" variant_id="0">Связистта аполигон йгӀарщтийыз ЧӀвачӀва Эдуард гӀамта айшысла ракетчик ъачӀвагӀа тшахайыргӀвазара атахъхатӀ — апхьара йырщтийыз датша заджвы йтара дтагылата къвырльыкъв йхауа далагатӀ. ауагӀа.</se>
    <se lang="rus" variant_id="1">Эдуард Чачев, приехавший на полигон связистом, в скором времени вынужден был освоить специальность ракетчика — штатный ракетчик уехал на учебу.</se>
  </para>
  <para id="20">
    <se lang="aba" variant_id="0">«Дгенералханыс зтахъым асолдат дгьауам», — рхӀвитӀ </se>
    <se lang="rus" variant_id="1">Плох тот солдат, который не мечтает стать генералом.</se>
  </para>
  <para id="21">
    <se lang="aba" variant_id="0">Эдуардгьи мурад щарда йгвалан.</se>
    <se lang="rus" variant_id="1">Своя мечта и цели были и у Эдуарда.</se>
  </para>
  <para id="22">
    <se lang="aba" variant_id="0">Зны ауи генерал хъылпакӀ йхъайцӀан йшйынгӀалуа йырхъвыхуа агӀвыга дтапшытӀ. </se>
    <se lang="rus" variant_id="1">Однажды он даже примерил генеральскую фуражку, когда приехавший на полигон высокопоставленный проверяющий оставил ее в приемной.</se>
  </para>
  <para id="23">
    <se lang="aba" variant_id="0">Афицар шӀа гвы гьайымттӀ агенерал апшвыма йкабинет дгӀаджвылцӀхта дшгӀайыдзхъагылыз.</se>
    <se lang="rus" variant_id="1">Увлекшись своим отражением в зеркале, молодой офицер не заметил вышедшего из кабинета хозяина фуражки.</se>
  </para>
  <para id="24">
    <se lang="aba" variant_id="0">«Ужвыгьи ушӀаркӀвапӀ, лейтенант», — хӀва длакъырдын агенерал йхъылпа найахвхтӀ. </se>
    <se lang="rus" variant_id="1">«Рано тебе еще, лейтенант», — усмехнулся генерал и забрал свой головной убор.</se>
  </para>
  <para id="25">
    <se lang="aba" variant_id="0">ЧӀвачӀва Эдуард йылахь йгьанымызтӀ дгенералханыс.</se>
    <se lang="rus" variant_id="1">До генерала Эдуарду Чачеву дослужиться было не суждено.</se>
  </para>
  <para id="26">
    <se lang="aba" variant_id="0">Йгьи дгьымкапитанхатӀ. </se>
    <se lang="rus" variant_id="1">Да и до капитана тоже.</se>
  </para>
  <para id="27">
    <se lang="aba" variant_id="0">Арра апны йкъвырльыкъвхара хысквша ракӀвпӀ йагӀамтахаз.</se>
    <se lang="rus" variant_id="1">Судьба отвела ему только три года военной службы.</se>
  </para>
  <para id="28">
    <se lang="aba" variant_id="0">УадыргӀвана Эдуард Къвмаль йпа пхастата йпхьадзауа агӀаншара данйатӀ.</se>
    <se lang="rus" variant_id="1">Дальше было то, что Эдуард Кумалевич сегодня называет несчастным случаем.</se>
  </para>
  <para id="29">
    <se lang="aba" variant_id="0"> «Апхаста хӀунагӀва апны йгӀаншата гьакӀвым йшаъу», — лхӀвитӀ Эдуард йхъапщыла Рима сара тшсмыргӀващаныс ахъазла.</se>
    <se lang="rus" variant_id="1">«Только не подумайте, что этот случай был бытовым», — спешит предостеречь меня от неправильных выводов супруга Эдуарда Римма.</se>
  </para>
  <para id="30">
    <se lang="aba" variant_id="0">Йчвгьаз агӀагӀвжвара амщтахь аврачква Эдуард йъапкътлапкъква зымгӀва гӀазыркӀкӀыхта йадыркӀылхума ухӀвауата йыдгӀапсалтӀ. </se>
    <se lang="rus" variant_id="1">После мощного взрыва врачи собирали Эдуарда в буквальном смысле по частям.</se>
  </para>
  <para id="31">
    <se lang="aba" variant_id="0">Ауаса йзгӀвадара абгата йгьырзгӀащаквмыргылхтӀ. </se>
    <se lang="rus" variant_id="1">Но восстановить удалось не все.</se>
  </para>
  <para id="32">
    <se lang="aba" variant_id="0">Афицар йнапӀыкӀ шӀамкӀва, йылаква йрымбахуа, йлымхӀаква йрымгӀахуа дгӀанхатӀ. </se>
    <se lang="rus" variant_id="1">Офицер лишился руки, зрения и слуха.</se>
  </para>
  <para id="33">
    <se lang="aba" variant_id="0">ЗымгӀва йрайчвахугьи закӀгьи гьйымдырхуазтӀ. </se>
    <se lang="rus" variant_id="1">А самое страшное — памяти.</se>
  </para>
  <para id="34">
    <se lang="aba" variant_id="0">АзгӀва дайгӀайта ймагӀну гӀайгвалашвахра апхъала ауи мызпхьадзара дабакӀытӀ. </se>
    <se lang="rus" variant_id="1">Только через несколько месяцев удалось преодолеть последствия контузии и начать вспоминать, кто он.</se>
  </para>
  <para id="35">
    <se lang="aba" variant_id="0">УадыргӀвана йащтагӀайыз асквшквагьи йзгӀвадара агӀащаквыргылхра ауысла йхьантан.</se>
    <se lang="rus" variant_id="1">Дальше были годы тяжелого восстановления.</se>
  </para>
  <para id="36">
    <se lang="aba" variant_id="0">Ага йуысква баргвыта йакӀвшазтынгьи, Эдуард йбзазара шӀыц-шӀыц ахъа джвыквицӀахтӀ.</se>
    <se lang="rus" variant_id="1">Но, в конце концов, ему удалось вернуться к полноценной жизни. Да-да, полноценной!</se>
  </para>
  <para id="37">
    <se lang="aba" variant_id="0"> АзгӀваква азджьакӀ шгӀайанкъвакъвуазгьи дынхауа далагатӀ, унагӀвара далалтӀ.</se>
    <se lang="rus" variant_id="1">Ибо проблемы со здоровьем не помешали ему работать и завести семью.</se>
  </para>
  <para id="38">
    <se lang="aba" variant_id="0"> ЗынзаманкӀ бзи йбуз агӀврагьи гӀащтӀиххтӀ. </se>
    <se lang="rus" variant_id="1">Мало того — он вспомнил о своем давнем увлечении «писательством».</se>
  </para>
  <para id="39">
    <se lang="aba" variant_id="0">Эдуард данчкӀвын шӀаз уыси гӀахӀвахри йгӀвуан.</se>
    <se lang="rus" variant_id="1">В юности Эдуард писал стихи и рассказы.</se>
  </para>
  <para id="40">
    <se lang="aba" variant_id="0">Мадзара щарда зпщылаз йапхьари йкъвырльыкъвхари рагӀан ауатква кӀайрышвхтӀ. </se>
    <se lang="rus" variant_id="1">За годы учебы и службы, которые проходили в условиях особой секретности, он забросил это занятие.</se>
  </para>
  <para id="41">
    <se lang="aba" variant_id="0">Ахвра хьанта амщтахь тшангӀабитх Эдуард Брайль йазбука ййырдырын акнигаква щардата дрыпхьауа далагатӀ. </se>
    <se lang="rus" variant_id="1">Отойдя от последствий тяжелого ранения, Эдуард изучил азбуку Брайля и начал много читать.</se>
  </para>
  <para id="42">
    <se lang="aba" variant_id="0">Дызпхьуз акнигаква хъвыцра щарда йызгӀадрыцӀсуан.</se>
    <se lang="rus" variant_id="1">Прочитанные книги наводили его на разные мысли.</se>
  </para>
  <para id="43">
    <se lang="aba" variant_id="0">Азимов Айзек ашумерква дъагӀарыквчважвауа акнига ангӀайнапӀыцӀашва ари апхъанчӀви уагӀахъа абазаква закӀыла йшырпщылу гвы айттӀ: ашумер хьызква йгӀарныцӀуа абазала йатакӀ йауан.</se>
    <se lang="rus" variant_id="1">А когда ему попалась книга Айзека Азимова о шумерах, он обнаружил, что многое у этого древнего народа ассоциируется с абазинами: шумерские названия и имена можно перевести на абазинский язык.</se>
  </para>
  <para id="44">
    <se lang="aba" variant_id="0">Ашвуа гӀвыра йырхъвыхуата ауи абаза-апсуа бызшва йшазцауа гӀахъызтӀыз академик Турчанинов Г.Ф йунашва здыруаз ЧӀвачӀва Эдуард йара йхъвыцраквагьи йгӀвытӀ.</se>
    <se lang="rus" variant_id="1">Зная об открытии академика Г. Ф. Турчанинова, который, изучая ашуйскую письменность, пришел к выводу, что она относится к абазино-абхазому языку, Эдуард Чачев делает свои обобщения.</se>
  </para>
  <para id="45">
    <se lang="aba" variant_id="0">Ауи йхъвыцраква агӀвыра ду «Абаза уагӀахъа ртурых айшыста» апны йгӀайырбитӀ, «Абазаква» — хӀва зхьу акнига гӀацӀищтитӀ. Акнига йалалтӀ абаза, урышв бызшваквала йгӀвыта апхъала йымаз абзагӀвраква, агӀахӀвахраква, ауысаква.</se>
    <se lang="rus" variant_id="1">Он излагает их в большой статье «Краткая история народа Абаза» и издает книгу «Абазаква» («Абазины»), куда помимо названной статьи вошли и другие его очерки, рассказы, стихи, написанные на абазинском и русском языках.</se>
  </para>
  <para id="46">
    <se lang="aba" variant_id="0">(ЙыршӀыйара апны йгӀвыджьхауа авторта далитӀ йхъапщыла Римма, ауи ашвъабгъьы йанылцӀахитӀ шӀала йхӀвауа атекстква.)</se>
    <se lang="rus" variant_id="1">(Авторство этих произведений в какой-то степени может разделить с ним его верная спутница Римма, которая переносит на бумагу надиктованные им тексты.)</se>
  </para>
  <para id="47">
    <se lang="aba" variant_id="0">Йджьащахъву ари акӀвпӀ: Эдуард йхвбахауа аклассдза абазаква дрылата АбазахӀабльа дтабзазатӀ.</se>
    <se lang="rus" variant_id="1">Что удивительно, Эдуард только до пятого класса жил среди абазин — в ауле Абаза-Хабль.</se>
  </para>
  <para id="48">
    <se lang="aba" variant_id="0">УадыргӀвана ртгӀачва Эркен-ШахӀар йталхын йынцӀра шабгу аурышвква дрылабзазауа дгӀамгӀвайстӀ. </se>
    <se lang="rus" variant_id="1">Затем семья переехала в Эркен-Шахар, и остальную часть своей жизни он провел в русскоязычной среде.</se>
  </para>
  <para id="49">
    <se lang="aba" variant_id="0">УадыргӀванагьи йцри бызшва гьихъмаштылтӀ, бзидздзата йдыритӀ.</se>
    <se lang="rus" variant_id="1">При этом он не забыл свой родной язык и очень хорошо им владеет.</se>
  </para>
  <para id="50">
    <se lang="aba" variant_id="0">— Апхьара санджвыквылгьи къвырльыкъвхара анджвыквсцӀагьи схъазы сангӀанхара щардала схъа абаза бызшвала сачважвахуан, — йхӀвитӀ Эдуард.</se>
    <se lang="rus" variant_id="1">— В училище, в армии, оставаясь один, я часто разговаривал сам с собой на абазинском языке, — говорит Эдуард.</se>
  </para>
  <para id="51">
    <se lang="aba" variant_id="0">АзгӀва хьанта дапшӀагылата данабакӀуаз Эдуард швабыж йгӀайыхъватӀ йцри уагӀа йрызйыму абзибара, абзазара азгӀашыкъра, йынкъвигауа ахъацӀара ду. Ужвы ауи адуней ахъгӀара абгата йылайхӀвитӀ, йбзазара йцриква рбзибара дула йкӀвыршапӀ йгьи йырчвыпӀ.</se>
    <se lang="rus" variant_id="1">Интерес ко всему, что связано с его родным народом, любовь к жизни и настоящая мужская воля в свое время позволили Эдуарду преодолеть страшный недуг, а сегодня помогают наслаждаться жизнью и общением с близкими ему людьми.</se>
  </para>
</body>
</html>
