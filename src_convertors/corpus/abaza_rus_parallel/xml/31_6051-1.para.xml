<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Асквш 2005 агӏан Москва апны йгӏацӏцӏтӏ Абас-оглы Адиле Шахбас йпхӏа лкнига «Йсхъаштылныс гьсылшум». Ауи акнига абзирала апхьагӏвчва щардагӏв йырдыртӏ йагӏвсыз асквшышв й-30-хауа асквшква йгӏаршӏарышвта й-50-хауа асквшква рагӏандза Апсны абзазагӏвчва рынцӏрагьи рылахьгьи шщаквгылуаз.</se>
    <se lang="rus" variant_id="1">В 2005 году в Москве вышла книга Адиле Шахбасовны Аббас-оглы «Не могу забыть», благодаря которой многие читатели смогли узнать о жизни и судьбах жителей Абхазии 30–50-х годов минувшего столетия.</se>
  </para>
  <para id="1">
    <se lang="aba" variant_id="0">Адиле лара лхъатала дрылан дгӏазквчважвауа агӏаншараква.</se>
    <se lang="rus" variant_id="1">Адиле Шахбасовна сама являлась непосредственной участницей описанных событий.</se>
  </para>
  <para id="2">
    <se lang="aba" variant_id="0">Асквш 1939 ауи Лакоба йхъапщыла Сария дылтацата дъайъахӏльыз ашвхӏаусыгӏвала дыркӏытӏ.</se>
    <se lang="rus" variant_id="1">В 1939 году ее арестовали как родственницу Нестора Лакоба, поскольку она была невесткой его жены Сарии.</se>
  </para>
  <para id="3">
    <se lang="aba" variant_id="0">Абари ашвхӏаусыгӏва Адиле лпхыцӏа апны адрыкъва цӏолаква гӏаннажьтӏ. </se>
    <se lang="rus" variant_id="1">Этот факт сыграл роковую роль в жизни Адиле.</se>
  </para>
  <para id="4">
    <se lang="aba" variant_id="0">Асквш 1922 йгӏашӏарышвта асквш 1930 агӏандза Лакоба Нестор Апсны ауагӏа комиссарква р-Совет да-Председательын, ауи а-Совет анамцӏырщтх амщтахь асквш 1930 агӏан ареспублика а-Квта рхъйагӏв комитет дапредседательта далырхын ари аъанатӏа асквш 1936 декабр мыздза йынкъвигатӏ. Ауи асхъан Берия Л. йунагӏва даъата ауау дадырщын йтгӏачвагьи ыквырчӏвакьтӏ.</se>
    <se lang="rus" variant_id="1">С 1922 по 1930 год Нестор Лакоба занимал должность Председателя Совета народных комиссаров Абхазии, а после упразднения Совета в 1930 году был избран председателем Центрального исполнительного комитета республики и работал в этой должности до декабря 1936 года, когда он был отравлен в доме Л. Берии, а вся его семья уничтожена.</se>
  </para>
  <para id="5">
    <se lang="aba" variant_id="0"> Абари арыцхӏагӏа Адиле лылахьгьи йгӏадсылтӏ: асквш 1937 агӏан лхъапщыла дыркӏын ауи амщтахь щарда ахъымцӏуата щра йыквырцӏатӏ. Асквш 1938 декабр мыз агӏан 19 сквша ахӏа йыртамыз Адиле дыркӏын Тбилиси къала а-НКВД дыргатӏ.</se>
    <se lang="rus" variant_id="1">Эта трагедия коснулась и Адиле: в 1937 году арестовали и вскоре расстреляли ее мужа, а в декабре 1938 года 19-летнюю Адиле арестовали и перевезли в НКВД города Тбилиси.</se>
  </para>
  <para id="6">
    <se lang="aba" variant_id="0">Ауи швабыжта йлызгвауан, азцӏгӏараквала йылзычвгьата ддрыгӏапсун, ддыршваныс йалагун, уадыргӏвана лхъазы акамера дтадрышвтӏ. </se>
    <se lang="rus" variant_id="1">Ей устраивали страшные допросы, угрожали, а затем отправили в одиночную камеру.</se>
  </para>
  <para id="7">
    <se lang="aba" variant_id="0">Ауырата лчва йтшаз арат агвауара джьауапкӏраква рымщтахь, асквш 1939 май агӏан, Ортачальск тутанакътара апны дыргатӏ. </se>
    <se lang="rus" variant_id="1">После этих длительных и мучительных допросов в мае 1939 годе Адиле перевели в Ортачальскую тюрьму.</se>
  </para>
  <para id="8">
    <se lang="aba" variant_id="0">Ауи агӏамта гӏалгвалашвахуата Адиле араса йылгӏвитӏ: «Сара щра зквырцӏаквауа ъатадрышвуа акамера стадрышвтӏ. Ауи ахабар атутанакътара йтачӏвакваз зымгӏва йаныргӏа тшгӏащтӏырхтӏ, рымразыра гӏадырбауата абльынква чвгьата йрысуа йаналага рбыжьква сара съатаз акамерадза йгӏагун.</se>
    <se lang="rus" variant_id="1">В своих воспоминаниях она пишет: «... Меня очень скоро перевели в смертную камеру, о чем быстро узнала вся тюрьма, и в знак протеста стены загрохотали так, что и до меня доходил шум.</se>
  </para>
  <para id="9">
    <se lang="aba" variant_id="0">Ауаса йшаъазгьи хымшкӏ скӏыта срыман.</se>
    <se lang="rus" variant_id="1">Но, несмотря на это, меня там продержали три дня.</se>
  </para>
  <para id="10">
    <se lang="aba" variant_id="0">Ауаъа съадзатачӏваз сара йсхътыцӏыз ажвала йгьузыхӏвушым...»</se>
    <se lang="rus" variant_id="1">Описать то, что я пережила там, просто невозможно...».</se>
  </para>
  <para id="11">
    <se lang="aba" variant_id="0">Ауатква рымщтахь Москва апны йазалху акомиссия рщаквыргылрала, Лакоба Нестор йъахӏыльчва дъарыуу ахъазла Лагъь Казахстан атланыкъвала дтыргатӏ, ауаъа быжьсквши бжакӏи дтан.</se>
    <se lang="rus" variant_id="1">Позже ее как члена семьи Лакоба по решению Московского особого совещания отправили в ссылку в Северный Казахстан, где ей предстояло провести 7,5 лет.</se>
  </para>
  <para id="12">
    <se lang="aba" variant_id="0">Анхара хьанта, ахьта, амла — абаратква зымгӏва лчва йтшатӏ Адиле Шахбас йпхӏа.</se>
    <se lang="rus" variant_id="1">Адиле Шахбасовне пришлось пройти испытание непосильным физическим трудом, голодом и холодом.</se>
  </para>
  <para id="13">
    <se lang="aba" variant_id="0">Лцриштала агӏахъынхӏвыхра шгӏалдамыхӏвуашыз ангӏалгвынгӏвы зхъа йахвитта ауаъа йбзазуз Василиди И.К. дйыццатӏ. Ауи йакӏвпӏ лпсы гӏалхъазыжьхуата йгӏалцхърыгӏаз.</se>
    <se lang="rus" variant_id="1">Потеряв надежду на возвращение домой, она вышла замуж за вольнонаемного И. К. Василиди, который и помог ей выжить.</se>
  </para>
  <para id="14">
    <se lang="aba" variant_id="0">Ауи йпны пакӏи пхӏакӏи лаутӏ.</se>
    <se lang="rus" variant_id="1">У нее родились сын и дочь.</se>
  </para>
  <para id="15">
    <se lang="aba" variant_id="0"> «...Асабиква щардала хӏатлата йчмазагӏвхун, хӏбзазаща ъамудзуз ахъазла ауат сылдзгӏапӏхӏва швабыж сшвун, агвжвайра йгӏалсхын сгӏардатӏ, асабиквагьи саргьи гӏвымызкӏ амгӏва хӏыквын, асквш 1947 май мыз агӏан хӏпсы хӏаквпшхьата Согъвым хӏгӏадзатӏ.</se>
    <se lang="rus" variant_id="1">«...Тяжелые болезни детей и боязнь потерять их в нечеловеческих условиях жизни вынудили меня пойти на отчаянный шаг: я бежала с детьми из ссылки и после двух месяцев пути с неимоверным трудом добралась до Сухума в мае 1947 года, где продолжалось хождение по мукам.</se>
  </para>
  <para id="16">
    <se lang="aba" variant_id="0"> Араъагьи тшыкъахӏчӏвахуа акӏвын хӏшбзазуз, зны хӏыздырквуз рпны, зны акытква рпны.</se>
    <se lang="rus" variant_id="1">Мне приходилось бесконечно скрываться то у знакомых, то в деревне.</se>
  </para>
  <para id="17">
    <se lang="aba" variant_id="0">Асабиква сан лпны йаъанта йызбаныс ансылшуз мачӏдзан...</se>
    <se lang="rus" variant_id="1">Не могла нормально общаться с детьми, которые оставались у моей матери...</se>
  </para>
  <para id="18">
    <se lang="aba" variant_id="0">Зны сара съаныз йдырхӏварныс ртахъыта хвысквша ахӏа зхъымцӏуаз спа ауи аъарала ддыршван ауахъ шабгаз тшизыщаквымкӏхуата дчӏвутӏ...» — йгӏалгвалашвахуан Адиле.</se>
    <se lang="rus" variant_id="1">А один раз, чтобы узнать мое местонахождение, так запугали моего 5-летнего сына, что он всю ночь горько плакал...».</se>
  </para>
  <para id="19">
    <se lang="aba" variant_id="0">Айсра амщтахь Адиле Шахбас йпхӏа йатаркӏвах рыцхӏагӏакӏ даташӏашвахтӏ — лпа Эдик дпсытӏ...</se>
    <se lang="rus" variant_id="1">После войны в жизни Адиле Шахбасовны произошла еще одна трагедия — смерть сына Эдика...</se>
  </para>
  <para id="20">
    <se lang="aba" variant_id="0">Асквш 1983 агӏан Лакоба Нестор ймузей гӏахъыртӏытӏ.</se>
    <se lang="rus" variant_id="1">В 1983 году был открыт музей Нестора Лакоба.</se>
  </para>
  <para id="21">
    <se lang="aba" variant_id="0">Йдучвам абари афатар апны й-30-хауа асквшква рагӏан репрессия йалашвата зпхыцӏа азаман чвгьа адрыкъваква гӏалахаз аинтеллигенция йгьи йгӏацампахыз ръахӏыльчва, раргванква гӏайззалун, ауат рхъмаштылра йазынархата анйараква акӏвдыршалун.</se>
    <se lang="rus" variant_id="1">В этой когда-то уютной квартире часто проводились вечера памяти жертв репрессий. Здесь собирались близкие родственники репрессированных и уцелевшая часть интеллигенции 30-х годов, чьи судьбы были искалечены тем жестоким временем.</se>
  </para>
  <para id="22">
    <se lang="aba" variant_id="0">Агӏагвалашвахраква ладзыдъа урыздзыргӏвныс гьуылымшузтӏ. </se>
    <se lang="rus" variant_id="1">Их рассказы невозможно было слушать без слез.</se>
  </para>
  <para id="23">
    <se lang="aba" variant_id="0">Йалкӏгӏата угвы йгӏатахауата йаъан Абас-оглы Адиле Шахбас йпхӏа лгӏагвалашвахраква: </se>
    <se lang="rus" variant_id="1">Воспоминания Адиле Шахбасовны Аббас-оглы запоминались особенно: </se>
  </para>
  <para id="24">
    <se lang="aba" variant_id="0">ауи данчважвуз йаздзыргӏвквуз быжь щтакӏыла йчӏвыуан, йшпакӏву ухӏварыквын ауи йылхӏвуз арыцхӏагӏаква рыуа щардагӏвы дара рчвагьи йтшатӏ.</se>
    <se lang="rus" variant_id="1">когда она говорила, присутствующие тихо плакали, потому что многие сами прошли через все, о чем она повествовала.</se>
  </para>
  <para id="25">
    <se lang="aba" variant_id="0">Абар лара Адиле Шахбас йпхӏа амузей апны йапхъахауа лгӏачважвара аунашва шылгӏвыхуа: «Сгӏачважвара нашхыйа саналга амщтахь къару сымахымкӏва арымдза сыквхӏатӏ, ауи аъарала агӏагвалашвахраква шӏыц-шӏыц счва стадырпхдзыхӏван, ауи аъарала йсылсын.</se>
    <se lang="rus" variant_id="1">Вот что пишет Адиле Шахбасовна о своем первом выступлении в этом музее: «Закончив свою печальную речь, я упала на стул как подкошенная — столь велико было нервное и эмоциональное напряжение.</se>
  </para>
  <para id="26">
    <se lang="aba" variant_id="0">Ауат сдырдагвызшва саъан.</se>
    <se lang="rus" variant_id="1">Меня словно оглушили воспоминания.</se>
  </para>
  <para id="27">
    <se lang="aba" variant_id="0">Ауаса датша хъатакӏла угӏапшрыквын сборч ансырхъйа амщтахь хӏатларадзакӏ сыхъвда йхъыцӏызшва сцатӏ. </se>
    <se lang="rus" variant_id="1">Но в то же время я испытала облегчение и радость от сознания исполненного долга.</se>
  </para>
  <para id="28">
    <se lang="aba" variant_id="0">Сгӏачважвара гвалымста заджвгьи дгьгӏаннамыжьзапӏ, йаздзыргӏвквуз алачважвауа йалагатӏ. </se>
    <se lang="rus" variant_id="1">В зале стало шумно, кажется, мой рассказ никого не оставил равнодушным.</se>
  </para>
  <para id="29">
    <se lang="aba" variant_id="0">Йбергьльу апсуа уысагӏв Щынквба Баграт тшгӏасзынайырхауата йбжьы анызгӏа тӏакӏв тшгӏабыстхтӏ:</se>
    <se lang="rus" variant_id="1">Из оцепенения меня вывел голос известного абхазского поэта Баграта Шинкуба, который, обращаясь ко мне, сказал:</se>
  </para>
  <para id="30">
    <se lang="aba" variant_id="0">— Бара бгӏагвалашвахраква йауацӏыхта йбыгӏвра атахъыпӏ, йгӏаншаз йауата щарда здыруа баразаджв бакӏвпӏ. </se>
    <se lang="rus" variant_id="1">— Вы должны подробно обо всем написать, ведь многое известно только вам.</se>
  </para>
  <para id="31">
    <se lang="aba" variant_id="0">Атутанакътара апны дзынйаз аитальян пхӏвыс Инна Деблязи лакӏвпӏ Сария луыс шцаз ацӏабырг гӏалазхӏвыз.</se>
    <se lang="rus" variant_id="1">Правду о Сарии Адиле узнала от Инны Деблязи — итальянки, с которой встретилась в тюремной камере.</se>
  </para>
  <para id="32">
    <se lang="aba" variant_id="0">«Йшцазла, Сария лпсы штаркӏваз Инна Деблязи ныха ллырхӏватӏ дабгата дгӏанхузтын луыс шцаз аргванква рыуа заджвы йшралхӏвхуашызла...</se>
    <se lang="rus" variant_id="1">«Оказалось, Сария перед смертью взяла с Инны Деблязи клятву, что та все расскажет, если останется жива, кому-нибудь из близких...</se>
  </para>
  <para id="33">
    <se lang="aba" variant_id="0">Сара Сария сшылтацаз анхъалцӏа амщтахь ауи лахӏвара лырхъйатӏ, йылдыруаз зымгӏва гӏасалхӏвтӏ.</se>
    <se lang="rus" variant_id="1">Когда Инна убедилась в том, что я действительно невестка Сарии, она выполнила ее просьбу — рассказала мне все, что ей было известно.</se>
  </para>
  <para id="34">
    <se lang="aba" variant_id="0">Инна лгӏахӏвахра щымта щажьыта далаган ауахъ йаласкӏьакӏьахьата ацӏыхъва йналырдзатӏ».</se>
    <se lang="rus" variant_id="1">Инна начала свой рассказ утром, а закончила поздно ночью».</se>
  </para>
  <para id="35">
    <se lang="aba" variant_id="0">Ауи асхъан Адиле ныха лхӏватӏ Сария луыс шцаз ацӏабырг лгӏвыхырныс.</se>
    <se lang="rus" variant_id="1">Тогда Адиле дала себе слово написать всю правду о Сарии.</se>
  </para>
  <para id="36">
    <se lang="aba" variant_id="0">Ауи амщтахь сквшы 70 ахъыцӏта лкнига ангӏацӏцӏ амщтахь араса лхӏватӏ: «Ужвы сгвы тынчхатӏ, апсрагьи сгьачвшвахуам, сборч сырхъйатӏ».</se>
    <se lang="rus" variant_id="1">Спустя 70 лет, когда вышла ее книга, она сказала: «Теперь я могу умереть спокойно, я выполнила свой долг».</se>
  </para>
  <para id="37">
    <se lang="aba" variant_id="0">Асквш 2011 Адиле Шахбас йпхӏа лкнига датадынхалхын йатагӏацӏылщтхтӏ, ауи ахабар Апсны йгьи Россия рпны йгӏанымхауата хъарата йгатӏ.</se>
    <se lang="rus" variant_id="1">О книге Адиле Шахбасовны, которая, к слову, в 2011 году была переиздана с дополнениями, стало известно и за пределами Абхазии и России.</se>
  </para>
  <para id="38">
    <se lang="aba" variant_id="0">Акнига бызшва щардала йатаркӏтӏ.</se>
    <se lang="rus" variant_id="1">Ее перевели на несколько языков.</se>
  </para>
  <para id="39">
    <se lang="aba" variant_id="0">Щарда мцӏуата сара Адиле лкнига Греция йдсырган ауаъа йбзазауа хӏхаквлагӏв, Согъвым йабзазагӏвыз Георгос Георгиадис араса йгӏайгӏвыхтӏ:</se>
    <se lang="rus" variant_id="1">Недавно я передала эту книгу в Грецию, и вот что написал житель Греции, наш земляк, уроженец города Сухум Георгос Георгиадис: </se>
  </para>
  <para id="40">
    <se lang="aba" variant_id="0">«...Автор швабыж сылзыразпӏ.</se>
    <se lang="rus" variant_id="1">«...Большое спасибо автору.</se>
  </para>
  <para id="41">
    <se lang="aba" variant_id="0">Акнига йану ахабарква Лакоба Нестор ауау данадмыргасыз апхъала Апсны абзазара шаъаз сан щардала дшалачважвуз гӏасдыргвалашвахтӏ.</se>
    <se lang="rus" variant_id="1">Многое из книги напоминает мне о том, что я слышал в рассказах мамы о жизни в Абхазии до отравления Лакоба.</se>
  </para>
  <para id="42">
    <se lang="aba" variant_id="0">Йацы сара ауи акнига ашӏчӏвараква сылзапхьун, ларгьи ауат асквш хъараква шӏыц-шӏыц дрыланагахызшва даздзыргӏвуан.</se>
    <se lang="rus" variant_id="1">Вчера я читал ей выдержки из книги, и она словно заново переживала те дни.</se>
  </para>
  <para id="43">
    <se lang="aba" variant_id="0">Ажва ахъазла, Лакоба дпсыта дшгӏаргхыз аунашва санапхьуз, ауи йгӏалгвалашвахтӏ дъацӏаз аурым апхьарта йпщбахауа акласс йапхьаквуз зымгӏва рдиректор Митафиди Манолисгьи дрыцта Келасури авокзал йшцаз, асабиква зымгӏвагьи чӏвыуан, йауа ухӏварыквын ауи швабыж бзи дырбун.</se>
    <se lang="rus" variant_id="1">Например, когда я читал, как привезли тело Лакоба, она вспомнила, как весь их четвертый класс греческой школы, вместе с директором Митафиди Манолисом, поехал в Келасури на вокзал, и как все дети плакали, потому что очень его любили.</se>
  </para>
  <para id="44">
    <se lang="aba" variant_id="0">Хвду ззыгӏбауа Адиле йлахӏвх лкнига йану ага йнашхыйазтынгьи хӏара хӏгвы йшаланархӏаз.</se>
    <se lang="rus" variant_id="1">Передай дорогой Адиле, что ее книга доставила нам много радости, хотя там и много печальных страниц.</se>
  </para>
  <para id="45">
    <se lang="aba" variant_id="0">Ауаса йзцазгьи хӏцри къала гӏахӏнаргвалашвахын акӏвпӏ.</se>
    <se lang="rus" variant_id="1">Она напомнила нам о нашем старом городе.</se>
  </para>
  <para id="46">
    <se lang="aba" variant_id="0">Ауат асквшква рагӏан сара адуней сыгьгӏаквымылсызтӏ, ауаса хабар щарда згӏатӏ, акнига швабыж йайгвыргъьаз сан лакӏвпӏ. </se>
    <se lang="rus" variant_id="1">В те годы я, конечно же, еще не родился, но многое услышал потом, а моя мама особенно рада. </se>
  </para>
  <para id="47">
    <se lang="aba" variant_id="0">Согъвым абзазагӏвчва рыхъазла ари акнига амагӏны швабыж йдупӏ. </se>
    <se lang="rus" variant_id="1">Для сухумчан эта книга особенно дорога.</se>
  </para>
  <para id="48">
    <se lang="aba" variant_id="0">Абари апш книга гӏацӏцӏра атахъын, ауи ахӏатырла швабыж хӏылзыразпӏ Адиле. Ауи алитература анапа мцыраквагьи лырчвытӏ, аисториографиягьи сабап ду азгӏалгтӏ».</se>
    <se lang="rus" variant_id="1">Она была необходима, и очень здорово, что Адиле написала ее, восполнив огромный пробел в литературе и историографии».</se>
  </para>
</body>
</html>
