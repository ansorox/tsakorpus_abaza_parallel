<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Фет Афанасий «Сара суратгӀврала йазалху адырраква зджьарагьи йгьгӀацӀзымгатӀ, аршӀыйара йара-йара анхара саквнаргвышхвитӀ, атурасква дара-дара сыла йгӀацӀалитӀ», </se>
    <se lang="rus" variant_id="1">«Я не получал специального художественного образования, творчество подтолкнуло меня к деятельности, образы сами предстают передо мной», </se>
  </para>
  <para id="1">
    <se lang="aba" variant_id="0">— абарат ажваквала йыршӀыйара даквчважвитӀ зынхараквала Апсны йахъазымкӀва йхъару аштаква рпынгьи йбергьльу асуратгӀвгӀвы Ходжава Руслан Валик йпа.</se>
    <se lang="rus" variant_id="1">— такими словами описывает занятие живописью известный своими работами не только в Абхазии, но и за ее пределами Руслан Валикович Ходжава.</se>
  </para>
  <para id="2">
    <se lang="aba" variant_id="0">ЦӀабыргыта, ауи йъачӀвагӀала дпсихологпӀ, агӀвычӀвгӀвыс йпсы злащаквгылу дархъвыхыгӀвпӀ, ауаса дзачӀвыйа йыззыхӀвуш рыцӀа йбаргвыпӀ йа рыцӀа ймайрапӀхӀва дызпщылу агӀвуыскӀ ашӀхӀырпшрыквын: апсабара агӀаншараква зымгӀва рпынгьи апшдзара узыбарныс йа йарауи адуней апны рыцӀа ймадзу агӀаншара — агӀвычӀвгӀвыс йпсы — апны йуызгӀауырныс?</se>
    <se lang="rus" variant_id="1">Действительно, по профессии он психолог — исследователь душ человеческих. Но кто скажет, что сложнее: видеть прекрасное в каждом проявлении природы или находить его в самом загадочном явлении Вселенной — человеческой душе?</se>
  </para>
  <para id="3">
    <se lang="aba" variant_id="0">Руслан Валик йпа зъазара хӀагӀу дыгьсуратгӀвгӀвыгӀвацам.</se>
    <se lang="rus" variant_id="1">Руслан Валикович не только талантливый художник.</se>
  </para>
  <para id="4">
    <se lang="aba" variant_id="0">Апсны апны ауи йыхьыз бергьльыпӀ дмузыкантта, дгӀвгӀвыта (Россия агӀвгӀвчва р-АдкӀылара далапӀ), Апсны атурых йгӀаквчважвауа йгьи психология знархару акнигаква, агӀвыраква дыравторта.</se>
    <se lang="rus" variant_id="1">В Абхазии его знают как музыканта и писателя. Он является членом Союза писателей России, автором ряда книг по истории Абхазии, пособий и статей по практической психологии.</se>
  </para>
  <para id="5">
    <se lang="aba" variant_id="0">СуратгӀвгӀвыта Ходжава Руслан ари аршӀыйара нархара абзибагӀвчва асквш 1992 йгӀашӀарышвта дырдыритӀ.</se>
    <se lang="rus" variant_id="1">Как художник Руслан Ходжава известен публике с 1992 года.</se>
  </para>
  <para id="6">
    <se lang="aba" variant_id="0">Йапхъахауа йынхараква Минск йакӀвшуз «Белоруссия асуратгӀвгӀвчва шӀаква ргӀарбарта» йалан.</se>
    <se lang="rus" variant_id="1">Первые его работы были выставлены в Минске на «Выставке молодых художников Белоруссии».</se>
  </para>
  <para id="7">
    <se lang="aba" variant_id="0">Ауи акӀвымкӀва суратгӀврала Витебск апны йакӀвшалауа адуней ршӀыйара фестиваль «Славян базар» йаланакӀуаз апроектква дрылалуан.</se>
    <se lang="rus" variant_id="1">Также он был участником нескольких художественных проектов в рамках международного фестиваля искусств «Славянский базар» в Витебске.</se>
  </para>
  <para id="8">
    <se lang="aba" variant_id="0">Йынхараква нархарата йрымапӀ — амистика символизм.</se>
    <se lang="rus" variant_id="1">Жанр его работ — мистический символизм.</se>
  </para>
  <para id="9">
    <se lang="aba" variant_id="0">Ауи йпны аршӀыйара хац тшангӀахънатӀы, йара асуратгӀвгӀвы Ходжава Руслан йшихӀвауала, цигун тшанадикӀыл амщтахь акӀвпӀ (ауи азгӀвадара арыбагъьара йазынарху гимнастика квпшырапӀ, адаос алхимиккви абуддисткви йацгӀандыршатӀ).</se>
    <se lang="rus" variant_id="1">Вдохновение к творчеству, по словам Руслана Ходжава, появилось после занятия цигун (это комплекс традиционных упражнений, которые возникли на основе даосской алхимии и буддийских психопрактик, выполняемых в оздоровительных и терапевтических целях).</se>
  </para>
  <para id="10">
    <se lang="aba" variant_id="0">УахьчӀвала Руслан Валик йпа зыршӀыйара щаквгылыз, зынхаща уызгӀалкӀгӀауа дсуратгӀвгӀвыпӀ.</se>
    <se lang="rus" variant_id="1">Сегодня Руслан Валикович — состоявшийся художник со своим узнаваемым оригинальным стилем.</se>
  </para>
  <para id="11">
    <se lang="aba" variant_id="0">Ауи йынхараква Минск апны «Аквта мастац галерея» апынгьи Израиль йгьи США ахъатачӀв азкӀкӀраква рпынгьи урынйитӀ. Ауат йызнымкӀва Белоруссия агӀарбартаквагьи Витебск а-«Славян базар»-гьи йрылан.</se>
    <se lang="rus" variant_id="1">Его работы находятся в собрании «Центральной мастацкой галереи» Минска и в частных коллекциях ценителей из США и Израиля.</se>
  </para>
  <para id="12">
    <se lang="aba" variant_id="0">СынчӀва август мыз агӀан Согъвым, культурала йгьи атурых-культура тынха агӀахчарала а-Министерства йаланакӀуа Кортуа И.Е. йыхьыз нкъвызгауа Апсны ауагӀа ршӀыйара ареспублика Квта апны йапхъахауата «АцӀабырг азыпшгӀара» — хӀва йахьызта Ходжава Руслан йхъатачӀв гӀарбарта адыргалтӀ.</se>
    <se lang="rus" variant_id="1">В августе нынешнего года в Сухуме в республиканском Центре народного творчества Абхазии им. И. Е. Кортуа Министерства культуры и охраны историко-культурного наследия Республики Абхазия состоялась первая персональная выставка автора под названием «В поисках истины».</se>
  </para>
  <para id="13">
    <se lang="aba" variant_id="0">АгӀарбарта нхара 20 алан. Ауат йрылан «Гелиос йпшвырхъыччара» зхьзу асуратгьи — ауи кьристан дин йапщылу Апсны ашӀыпӀаква аниба йгӀацӀсыз йлахӀвараквала йгӀаншатӀ, «Феникс» — йхъатала рыцӀа йгвапхауа асуратква йрыуапӀ.</se>
    <se lang="rus" variant_id="1">В экспозиции было представлено более 20 картин, среди которых «Улыбка Гелиоса», навеянная воспоминаниями о поездке по православным местам Абхазии, и картина «Феникс» — одна из любимых работ художника.</se>
  </para>
  <para id="14">
    <se lang="aba" variant_id="0">Йара автор йшихӀвауала, «...асурат йзынархапӀ абзазара архъвыхра хьантаква зхъысыз агӀвычӀвгӀвыс йгӀвычӀвгӀвысагӀагьи, йгвапарагьи, йчхӀарагьи, ауагӀа йрызйыму абзибарагьи ззыгӀахчата зыхьыз дута йдзырхӀвауа».</se>
    <se lang="rus" variant_id="1">«Имеется в виду человек, способный после ряда тяжелых жизненных испытаний оставаться Человеком с большой буквы; не утерявший человечности, доброты, терпения, человеколюбия», — говорит автор.</se>
  </para>
  <para id="15">
    <se lang="aba" variant_id="0">«Щхъахъалра» — ари асурат йыгӀвзачва йыцта Апсны ащхъаква ангӀамида йгӀацӀсыз алахӀвараква йгӀархъшахъыцӀтӀ.</se>
    <se lang="rus" variant_id="1">«Восхождение» — работа, написанная под впечатлением от необыкновенного путешествия в горы Абхазии с группой единомышленников.</se>
  </para>
  <para id="16">
    <se lang="aba" variant_id="0">«Амшынла йгӀагылуа ашахв» — ари асурат йгӀаугвыннаргӀвитӀ уъагӀамдалакӀгьи апсабара йшахъазым уыла зырпшуа, ауаъа йбзазауа ауагӀа рцӀасквагьи, рхабзаквагьи, дара ауагӀахъа шаъугьи тшшрыхауыргӀвазауа.</se>
    <se lang="rus" variant_id="1">«Рассвет у моря» — картина-напоминание о том, что каждое путешествие, не обязательно к морю, а в любую страну, где мы находимся впервые, — это знакомство не только с природой, а, прежде всего, с бытом, обычаями другого народа, с самим народом.</se>
  </para>
  <para id="17">
    <se lang="aba" variant_id="0">Датшагьи агӀарбарта йалапӀ автор йфилософия дунейпшыща гӀазырбауа асуратква: «Амара йазцауа амгӀва», «Тшзымпсахуа анйарта», «Абыхъв ныхӀварта Каман», датшагьи.</se>
    <se lang="rus" variant_id="1">В числе выставленных картин — «Путь к солнцу», «Место встречи навсегда», «Святая гора Каман» и многие другие, в которых автор раскрывает свою философию.</se>
  </para>
  <para id="18">
    <se lang="aba" variant_id="0">«АцӀабырг азыпшгӀара» зхьзу асуратгьи йара алкӀгӀара амапӀ.</se>
    <se lang="rus" variant_id="1">«В поисках истины» — название неслучайное.</se>
  </para>
  <para id="19">
    <se lang="aba" variant_id="0">Ауи агӀвгӀвы-философ, апсихолог хъата щардала йалу йбзазара йгӀайыланацӀауа аъазара, йакъыльпшгӀара шымгӀвайсуа гӀанарбитӀ.</se>
    <se lang="rus" variant_id="1">Это попытка творческого осмысления многогранного жизненного и профессионального опыта практического психолога, писателя-философа.</se>
  </para>
  <para id="20">
    <se lang="aba" variant_id="0">ЙцӀыхъвахауа асквшква руацӀа Ходжава Руслан йыгӀвуа асуратква рпны агвымхари абзири йырбжьу апшӀагылра, абакӀра хъата щардала дадгылуамцара йшгӀайырбуш дащтапӀ.</se>
    <se lang="rus" variant_id="1">В картинах последних лет Руслан Ходжава продолжает развивать тему борьбы света и тьмы.</se>
  </para>
  <para id="21">
    <se lang="aba" variant_id="0">«Сара сыршӀыйара апхъала йызламгӀвайсуа алахӀвараква йрыуапӀ: сынхара гвыргъьарата йсзалуата адин йгьи афилософия дырраква йгӀадрыцӀсуа ахъвыцракви атураскви йрылахӀарныс, заджвымзара-заджвы йбзазара апны аъадаб-намыс гӀахъайгылхра ахъазла ссуратква йцхърагӀаныс», — йхӀвитӀ Руслан Валик йпа.</se>
    <se lang="rus" variant_id="1">«На мое творчество влияют несколько факторов: это желание получать радость от работы, мысли и образы от знакомства с различными философско-религиозными теориями и попытка через творчество хоть как-то, хоть кого-то подтолкнуть к духовному росту», — говорит Руслан Валикович.</se>
  </para>
  <para id="22">
    <se lang="aba" variant_id="0">Арат ажваква анихӀвауа азгӀашыкърата йылу ауи аъара йдупӀта йылшараква хайыр шгӀархъшахъыцӀуаш кьангьаш гьазгӀаугхуам.</se>
    <se lang="rus" variant_id="1">То, с каким воодушевлением произносятся эти слова, заставляет верить, что именно так оно и будет.</se>
  </para>
</body>
</html>
