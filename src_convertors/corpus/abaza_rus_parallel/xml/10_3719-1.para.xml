<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Сурат квайчӀвала йрыпшдзу Амфора</se>
    <se lang="rus" variant_id="1">Чернофигурная амфора</se>
  </para>
  <para id="1">
    <se lang="aba" variant_id="0">Апсны апны археология чвахъабагаквала йбайата шта щарда аъапӀ. Ауат йрыуапӀ Эшера кыт.</se>
    <se lang="rus" variant_id="1">В Абхазии существуют места с большим количеством археологических памятников, одно из них — село Эшера.</se>
  </para>
  <para id="2">
    <se lang="aba" variant_id="0">Араъа йгӀараутӀ палеолит заман агӀан (хӀуыжвгӀанчӀви эра апхъала сквшы гӀвмильуанкӀи бжакӀи йгӀаршӀарышвта сквшызкь 150 рпхьадзарадза йырбжьаз агӀамта «палеолит» — хӀва йапхьун) йбзазуз ауагӀаква рапхъанчӀви бзазарта, адамраква, «кромлех» — хӀва йзпхьауа ахӀахъв уыхвараква, апхъанчӀви заман синква.</se>
    <se lang="rus" variant_id="1">В нем были обнаружены стоянка нижнепалеолитического человека, дольмены, кромлехи, памятники античной эпохи.</se>
  </para>
  <para id="3">
    <se lang="aba" variant_id="0">Асквш 1977 агӀан археолог Шамба Г. араъа йгӀахъитӀытӀ апхъанчӀви нышвынтара, анахьанат апкъыгӀваква йрылан «амфора» — хӀва йзпхьауа ацӀыкв сурат квайчӀвала йрыпшдзата, хъарпагьи амгӀаквагьи амата.</se>
    <se lang="rus" variant_id="1">В 1977 году археолог Г. Шамба открыл здесь древнее захоронение. Среди множества находок выделялась чернофигурная амфора с крышкой и двумя ручками.</se>
  </para>
  <para id="4">
    <se lang="aba" variant_id="0">Амфора Ленинград акъральыгӀва музей Эрмитаж апны аквпшыра гӀадыршӀыцхын Апсны къральыгӀва музей агӀарбарта ахъазла йгӀарыртхтӀ. </se>
    <se lang="rus" variant_id="1">Амфора была отреставрирована в ленинградском Государственном Эрмитаже и передана на постоянное экспонирование в Абхазский государственный музей.</se>
  </para>
  <para id="5">
    <se lang="aba" variant_id="0">Амфора ахъахь суратгӀвырала йбайапӀ, йшаъула, апхъанчӀви Греция апны ауыс швабыж йазъазаз суратчпагӀвкӀ дадынхалтӀ. </se>
    <se lang="rus" variant_id="1">Поверхность амфоры богато расписана. Скорее всего, работа выполнена одним из выдающихся мастеров вазовой живописи Древней Греции.</se>
  </para>
  <para id="6">
    <se lang="aba" variant_id="0">АтланыкъвакӀ апны гӀвчархкӀ зцӀу ауандырчкӀвынквала анкъвакъвра тшазызрыхӀазыруа айсыгӀвчва мчхъаква рсурат аныпӀ. </se>
    <se lang="rus" variant_id="1">На одной из сторон изображены фигуры прекрасно сложенных атлетов-воинов на боевой колеснице, готовящихся к предстоящим состязаниям.</se>
  </para>
  <para id="7">
    <se lang="aba" variant_id="0">Ауат рыуа азаджв йыхьыз гӀащаквхатӀ — Никон.</se>
    <se lang="rus" variant_id="1">Сохранилось имя одного из участников торжества — Никона.</se>
  </para>
  <para id="8">
    <se lang="aba" variant_id="0">АтшазрыхӀазырра шакӀвшауа дахъпшылитӀ зкӀалта ауыру ачгӀвыча зшву, амшӀ лаба знапӀыцӀу арыпхьагӀв гвыбзыгъа.</se>
    <se lang="rus" variant_id="1">За всей подготовкой строго наблюдает мудрый учитель в длинном одеянии и с посохом в руке.</se>
  </para>
  <para id="9">
    <se lang="aba" variant_id="0">АцӀыкв анахьани атланыкъва апны асуратчпагӀв анчвакви ауат рхӀвачӀвыгӀвчви гвыпта йшымгӀвайсуа гӀайырбатӀ. </se>
    <se lang="rus" variant_id="1">На другой стороне амфоры художник изобразил сцену шествия богов и их сподвижников.</se>
  </para>
  <para id="10">
    <se lang="aba" variant_id="0">Акомпозиция цсурат квпшыракӀла йалапӀ, аквта Греция апны ауагӀа бзи йырбауа анчваква йрыуу Дионис дтагылапӀ — ауи ачагӀыр гӀайыракви ачагӀыр гӀаршри дырцхърагӀагӀвпӀ. </se>
    <se lang="rus" variant_id="1">Композиция состоит из шести фигур, в центре изображен Дионис — покровитель виноградарства и виноделия, один из наиболее популярных богов древней Греции.</se>
  </para>
  <para id="11">
    <se lang="aba" variant_id="0">Йхъатаквала ауи йыцпӀ анчва пхӀчваква.</se>
    <se lang="rus" variant_id="1">По бокам от него — веселые силены и менады, постоянные спутники Диониса.</se>
  </para>
  <para id="12">
    <se lang="aba" variant_id="0">Асурат квпшыраква рбжьара аджьузыми аджьузым къвадамакви рсуратквала йырчвыпӀ.</se>
    <se lang="rus" variant_id="1">Пространство между фигурами заполнено виноградной лозой с гроздьями.</se>
  </para>
  <para id="13">
    <se lang="aba" variant_id="0">Абари йапшу амачваква сквшы 2500 рапхъала Аттика аквта къала Афины апны зыхьызква бергьльыз асуратчпагӀвчва йддрычпун.</se>
    <se lang="rus" variant_id="1">Подобные сосуды изготовлялись в специальных мастерских именитых художников Афин — столицы древней Аттики около 2500 лет тому назад.</se>
  </para>
  <para id="14">
    <se lang="aba" variant_id="0">Ауат ацӀыквква швабыж йтлапӀан, тлашӀа ду змаз абайагӀвацаква ракӀвын йыззыхвгӀуз.</se>
    <se lang="rus" variant_id="1">Это были дорогостоящие амфоры, и приобрети их могли только очень состоятельные люди.</se>
  </para>
  <para id="15">
    <se lang="aba" variant_id="0">Археолог Шамба Г.К. дшхъвыцуала, ари ашта йбзазуз абайачва йрыуу заджв йакӀвымкӀва датша заджвгьи йгьизымхвгӀушызтӀ. </se>
    <se lang="rus" variant_id="1">По мнению археолога Г. К. Шамба, такую роскошь, как амфора, мог позволить себе представитель местной верхушки.</se>
  </para>
  <para id="16">
    <se lang="aba" variant_id="0">Амфора йану агӀвыра йгӀаквухырквын ауи йапшвымаз йбайари ажвлара апны пӀатӀута йынкъвигузи йырхъазымкӀва апшдзарагьи йзыбун, агӀвыра амагӀынгьи гӀайгвынгӀвуан.</se>
    <se lang="rus" variant_id="1">Судя по сохранившейся надписи, владелец расписной амфоры славился среди своих соплеменников не только силой и положением в обществе, но умением ценить красоту и пониманием значения грамоты.</se>
  </para>
  <para id="17">
    <se lang="aba" variant_id="0">Амузей аэкспонатква йрыуазакӀу атурых </se>
    <se lang="rus" variant_id="1">Об одном музейном экспонате</se>
  </para>
  <para id="18">
    <se lang="aba" variant_id="0">Асквш 1953 агӀан Согъвым атшпы, Басла дзыгӀв амшын йъалачӀвауа, гӀвметркӀла йцӀолу ацӀгӀва апны амрамор хӀахъв йгӀалху астела барельеф сурат аквчпата йгӀараутӀ. Ауи нышвынтара хъарпата йщаквдыргылтӀ. </se>
    <se lang="rus" variant_id="1">В 1953 году в Сухумской бухте на глубине 2 метров у устья реки Басла была найдена мраморная стелла с барельефом, атрибутированная как надгробная плита.</se>
  </para>
  <para id="19">
    <se lang="aba" variant_id="0">Асквш 1999 агӀан «АкиногӀамдагӀвчва рклуб» программа адгалагӀв Сенкевич Юрий Апсны дсасытӀ. Ауи апсуаква рдиннкъвгара йгӀаквчважвауа атра адигалуан.</se>
    <se lang="rus" variant_id="1">В 1999 году в Абхазию приехал ведущий программы «Клуб кинопутешественников» Юрий Сенкевич для подготовки передачи о религии абхазов.</se>
  </para>
  <para id="20">
    <se lang="aba" variant_id="0">Согъвым апны Сенкевич Юрий акъральыгӀва музей даъан. Ауи асквш 1953 агӀан амрамор хӀахъв къьакъьа гӀазауыз йара шйакӀвыз йхӀватӀ, ауыс шцаз атурых джьащахъва гӀайрахан далачважватӀ.</se>
    <se lang="rus" variant_id="1">В Сухуме он посетил Абхазский государственный музей и рассказал интересную историю о том, что в 1953 году именно он обнаружил на дне моря мраморную надгробную стеллу.</se>
  </para>
  <para id="21">
    <se lang="aba" variant_id="0">СквшкъомкӀ рымщтахьгьи ауи бзита йдырхуан ахӀахъв къьакъьа амшын ацӀгӀва йгӀахъазгылныс зынасып йгӀанакӀыз агвып рыхьызква.</se>
    <se lang="rus" variant_id="1">Спустя много лет он хорошо помнил фамилии всех, кому посчастливилось поднять плиту со дна моря.</se>
  </para>
  <para id="22">
    <se lang="aba" variant_id="0">АхӀахъв къьакъьа ахъатакӀ агъыцӀара пхьырцыпӀ. </se>
    <se lang="rus" variant_id="1">Левый нижний угол плиты обломан.</se>
  </para>
  <para id="23">
    <se lang="aba" variant_id="0">Санк-Петербург, Казань йгӀартыцӀта запыт йгӀайлуз архъвыхыгӀвчва Апсны акъральыгӀва музей анхагӀвчва рыцта йызнымкӀва амшын ацӀгӀва гӀарпшыхвтӀ, шӀырпшыра змам ари асин йачӀвыта йпхьцыз ахӀахъв тшыт йазыпшгӀан йгьырмаутӀ.</se>
    <se lang="rus" variant_id="1">В разные годы в Сухум приезжали экспедиции из Санкт-Петербурга, Казани и совместно с сотрудниками Абхазского государственного музея проводили подводные экспедиции, но недостающую часть уникального памятника найти не смогли.</se>
  </para>
  <para id="24">
    <se lang="aba" variant_id="0">Ауи ахъахь хгӀвычӀвгӀвыс сурат квпшыракӀ аныпӀ. </se>
    <se lang="rus" variant_id="1">На лицевой стороне изображены три фигуры.</se>
  </para>
  <para id="25">
    <se lang="aba" variant_id="0">Арымдза тӀатӀа пшдзата йгӀвычу пхӀвыс шӀакӀ дтачӀвапӀ, ауи лагъьма напӀы лщамхъаква тшрыквзырхӀаз чкӀвын тшыткӀ йгӀайыкӀвыршапӀ. АпхӀвыс ачкӀвын анцӀрала дылкъвыцӀхуашызшва нашхыйадзата йлакта дтапшитӀ.</se>
    <se lang="rus" variant_id="1">В кресле сидит нарядно одетая молодая женщина и правой рукой обнимает мальчика, прислонившегося к ее коленям, на которого она смотрит с глубокой печалью, словно прощается с ним навсегда.</se>
  </para>
  <para id="26">
    <se lang="aba" variant_id="0">АчкӀвын ауи лнапӀы йымата ахӀвара ду гӀазныпщуа йлактала ауи дылпшитӀ. </se>
    <se lang="rus" variant_id="1">Мальчик держит ее левую руку и устремляет на женщину умоляющий взгляд.</se>
  </para>
  <para id="27">
    <se lang="aba" variant_id="0">Рпахьла пхӀвыспакӀ дгылапӀ. Ауыгьи нашхыйадза арымдза тӀатӀа йтачӀву апхӀвыс шӀа дылпшитӀ.</se>
    <se lang="rus" variant_id="1">На первом плане стоит девушка, которая также грустно смотрит на сидящую в кресле женщину.</se>
  </para>
  <para id="28">
    <se lang="aba" variant_id="0">АпхӀвыспа ларма напӀыла швындыкъварач- кӀвынкӀ лымапӀ, ауаъа арыпшдзага тлапӀаква таханыс ауыпӀ. </se>
    <se lang="rus" variant_id="1">В левой руке девушки шкатулка, возможно, с драгоценностями.</se>
  </para>
  <para id="29">
    <se lang="aba" variant_id="0">АпхӀвыс шӀа лрымдза тӀатӀа швыркӀ ачвабжа гӀакӀахвхвитӀ.</se>
    <se lang="rus" variant_id="1">С кресла молодой женщины свисает шкура животного.</se>
  </para>
  <para id="30">
    <se lang="aba" variant_id="0">Археолог Трапш М.М. дшхъвыцуала, ахӀахъв къьакъьа йану асурат нашхыйара гӀаншара дукӀ гӀанарбитӀ.</se>
    <se lang="rus" variant_id="1">По мнению археолога М. М. Трапш, на плите изображена сцена большого горя.</se>
  </para>
</body>
</html>
