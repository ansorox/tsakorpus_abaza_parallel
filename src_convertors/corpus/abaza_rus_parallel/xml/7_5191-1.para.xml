<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Кварчия Нури Еремей йпа йквнагауата дрыларпхьадзатӀ акнига «КӀавкӀаз агӀвычӀвгӀвыс дуква» (Нальчик, асквш 2013) афырква.</se>
    <se lang="rus" variant_id="1">Нури Еремеевич Кварчия по праву является одним из героев книги «Знаменитые люди Кавказа» (Нальчик, 2013).</se>
  </para>
  <para id="1">
    <se lang="aba" variant_id="0">«Кварчия Нури йапшу агӀвычӀвгӀвысква йрыладухара атахъыпӀ Апсны — ауи йуагӀахъа культура апхыцӀа ахъазла йгвы швабыж йцхӀитӀ, сквшкъомкӀ рурала шӀасгьи гӀапсарагьи йымдыруата ауи атшауацӀыхра дазынхитӀ», — араса йхӀватӀ Нури йыхъазла а-Дуней арт комитет авице-президент Бетуганов Ауес.</se>
    <se lang="rus" variant_id="1">«Абхазия должна гордиться тем, что есть такие люди, как Нури Кварчия, которому небезразлична судьба культуры своего народа, которой он служит фанатично и самоотверженно на протяжении многих, многих лет», — так отзывается о нем вице-президент Мирового артийского комитета А. А. Бетуганов.</se>
  </para>
  <para id="2">
    <se lang="aba" variant_id="0">Нури Еремей йпа йбзазара турых анапаква, нархара щардала йалу йынхара дахӀвра дула йакӀвйыршауата Ауес йзихӀваз арат ажваква йгӀадырцӀабыргитӀ.</se>
    <se lang="rus" variant_id="1">Биография Нури Еремеевича, его многогранная и плодотворная деятельность в полной мере свидетельствуют о справедливости этих слов.</se>
  </para>
  <para id="3">
    <se lang="aba" variant_id="0">Асквш 1975 агӀан йбзидздзу адырраква йымата Руставели Ш. йыхьыз нкъвызгауа Тбилиси къральыгӀва университет дангӀалга ауи Чанба С. йыхьыз зхъу Апсны къральыгӀва драма театр апны актерта дынхауа далагатӀ, асцена апны угвы йгӀатахауата турасы щарда гӀанйыршатӀ. </se>
    <se lang="rus" variant_id="1">После окончания с отличием Тбилисского государственного института им. Ш. Руставели в 1975 году Кварчия поступает на работу в Абхазский государственный драматический театр им. С. Чанба в качестве актера и впоследствии создает галерею ярких сценических образов. </se>
  </para>
  <para id="4">
    <se lang="aba" variant_id="0">Актер нхара йацйырцауата Ткъварчал ауагӀа театр апынгьи режиссерта дынхун.</se>
    <se lang="rus" variant_id="1">Актерскую профессию в театре совмещает с работой режиссера Ткуарчалского народного театра.</se>
  </para>
  <para id="5">
    <se lang="aba" variant_id="0">Асквш 1986 агӀан Кварчия Нури культура ауысла Апсны АССР а-Министерства йаланакӀуа уагӀа ршӀыйарала йгьи культура арыпхьарала а-Наука-методика квта аунашвачпагӀв йъанатӀа йыхъвдаквырцӀатӀ. </se>
    <se lang="rus" variant_id="1">В 1986 году Нури Кварчия назначается директором Научно-методического центра народного творчества и культурно-просветительной работы Министерства культуры Абхазской АССР.</se>
  </para>
  <para id="6">
    <se lang="aba" variant_id="0">Араъа анхара анджвыквицӀа асхъан акӀвпӀ йалкӀгӀата ауи адгалра уысква дшырзычпу, хъвдаквыщт ду шизыгӀарбауа анбергьыльха: фольклор материал азкӀкӀрала уыс ду акӀвйыршатӀ, апсуа уасаражвква рэтнография ансамбль «Нартаа» рыршӀыйара гӀайыршӀыцхтӀ, аршӀыйагӀвчва (атгӀачва ансамбльква, агӀахӀвчва, ауагӀа театрква, анапӀ ъазаква, асуратгӀвгӀвчва агьиква) йырзынарху анкъвакъвраква, афестивальква, агӀарбартаква къомкӀ йнадзауата радгалри ракӀвыршари джвыквицӀатӀ. </se>
    <se lang="rus" variant_id="1">Именно на этой должности раскрылись его организаторские способности и яркий многогранный талант руководителя: была проведена большая работа по сбору фольклорного материала, возобновлена деятельность этнографического ансамбля абхазских долгожителей «Нартаа», организовано множество республиканских конкурсов, фестивалей фольклорных коллективов Абхазии, смотров семейных ансамблей, хореографических коллективов, народных театров, выставок искусства, произведений народных умельцев.</se>
  </para>
  <para id="7">
    <se lang="aba" variant_id="0">Асквш 1989 агӀан Нури Еремей йпа Китай УагӀа Республика дцан ацынхара ауысла агӀаджвыквцӀара ангӀалраква мачвы рыцӀайцӀатӀ. </se>
    <se lang="rus" variant_id="1">В 1989 году Нури Еремеевич побывал в Китайской Народной Республике и подписал протокол о намерениях о сотрудничестве.</se>
  </para>
  <para id="8">
    <se lang="aba" variant_id="0">Ауи амщтахь «Нартаа» ансамбль аконцертква США апны йакӀвйыршара ймурадта айчважвараква джвыквицӀатӀ...</se>
    <se lang="rus" variant_id="1">Позже он начал переговоры о гастролях ансамбля «Нартаа» в США... </se>
  </para>
  <para id="9">
    <se lang="aba" variant_id="0">Ауаса асквш 1989 аполитика гӀаншараква гӀайпырасын йгӀаджвыквцӀара дуква щаквыстӀ. Апсны апны айсра алгата амамырра анщаквгыл йхвыртаква мйыхскӀва Кварчия Нури йынхарта гӀащаквйыргылхуа далагатӀ, «Апсны ауагӀа ршӀыйара а-Республика квта» — хӀва йахьицӀатӀ.</se>
    <se lang="rus" variant_id="1">Но политические события 1989 года помешали осуществлению его грандиозных планов. В первые же мирные дни после окончания войны в Абхазии, еще не оправившись от ран, Н. Е. Кварчия взялся за восстановление прежнего места работы, преобразовав его в Республиканский центр народного творчества Абхазии. </se>
  </para>
  <para id="10">
    <se lang="aba" variant_id="0">Баргвырата дзынйуз зымгӀва дгӀарыцӀсуамцара йуыс рахӀагьи дазгӀашыкъта аквта анхара атаджвыквицӀахтӀ: анкъвакъвраква, афестивальква, агӀарбартаква...</se>
    <se lang="rus" variant_id="1">Преодолев все трудности, с удвоенной энергией он развернул работу центра: смотры, конкурсы, фестивали...</se>
  </para>
  <para id="11">
    <se lang="aba" variant_id="0">Кварчия Н.Е. Лагъь КӀавкӀаз ареспубликаква, Россия аштаква рыршыйагӀвчва дшрабадыруаш, дышрыцынхуш амальква дырзыпшгӀитӀ, Апсны акультури азъазари ауахьауат аштакви акъралькви шрыхайыргӀвазуш, ауагӀахъаква ркультураква шаргваничӀвуаш дащтапӀ.</se>
    <se lang="rus" variant_id="1">Огромный вклад Н. Е. Кварчия внес в дело налаживания творческих контактов между коллективами братских республик Северного Кавказа и России, в пропаганду культуры и искусства Абхазии, в процесс сближения культур разных народов.</se>
  </para>
  <para id="12">
    <se lang="aba" variant_id="0">Ауи ауысла йшвапха бзипӀ Къарча-Черкес республика ауагӀа ршӀыйара квта дшрыцынхауа, араъа аршӀыйагӀвчва щардагӀвыта дъарыщтаныкъвауа.</se>
    <se lang="rus" variant_id="1">Плодотворным в этом плане является сотрудничество с республиканским центром народного творчества, со многими исполнителями и коллективами Карачаево-Черкесии.</se>
  </para>
  <para id="13">
    <se lang="aba" variant_id="0">Сара схъатала бзита йздырхитӀ асквш 2009 агӀан йакӀвшаз апсуа-абаза культура йгӀвбахауа афестиваль амшква: йапхъахуз ахъвы июнь мыз агӀан Къарча-Черкес апны йакӀвшатӀ — Хъвыжвду кыт апни Черкесск апни, йгӀвбахауа ахъвы — сентябр агӀан Апсны апны (Гагра йгьи Согъвым къалаква гӀацӀанакӀуата). Аконцертква йрылан «Абазгьква» гвып, «Апсны-67» ансамбль, ашвахӀвагӀв, акомпозитор Зыхвба Зауыр, Абазашта йгьи Апсны рыршӀыйагӀвчва щардагӀвыта.</se>
    <se lang="rus" variant_id="1">Вспоминаются дни ӏӏ фестиваля абхазо-абазинской культуры, который проходил в 2009 году: на первом этапе в июне концерты с участием артистов эстрады Абазашты и Абхазии состоялись в Карачаево-Черкесии — в ауле Старо-Кувинском и Черкесске; второй этап проходил в Абхазии в сентябре — в Гаграх и Сухуме выступала группа «Абазги», в концертах также участвовали ВИА «Апсны-67», певец и композитор Заур Зухба и восходящие звезды Абхазии.</se>
  </para>
  <para id="14">
    <se lang="aba" variant_id="0">Ауат афестиваль мшква рагӀан сара Нури Еремей йапхъахауата сйабадыртӀ, йджьасщауата йзбатӀ йгвышхвари йыршӀыйара гӀаджвыквцӀаракви гӀвынагьи цӀгӀвагьи шрымам.</se>
    <se lang="rus" variant_id="1">В те фестивальные дни я впервые встретился с Нури Еремеевичем и восхитился его энтузиазмом и масштабом творческих инициатив.</se>
  </para>
  <para id="15">
    <se lang="aba" variant_id="0">Унашва зхъицӀауа а-Квти Къарча-Черкес респубика ауагӀа ршӀыйара квти джьгарта йацынхитӀ.  Культурала Къарча-Черкес республика а-Министерства йакӀвдыршауа ауыс дуква ауралагьи йгӀарылалитӀ Апсны аршӀыйагӀвчвагьи.</se>
    <se lang="rus" variant_id="1">Он наладил тесное сотрудничество с Карачаево-Черкесским республиканским центром народного творчества: представители Абхазии всегда участвуют в мероприятиях, проводимых Министерством культуры КЧР.</se>
  </para>
  <para id="16">
    <se lang="aba" variant_id="0">Йари сари йызнымкӀва хӀанйалун Домбай апны йакӀвшалауа «Ащхъа хъыквква» бард фестиваль апны.</se>
    <se lang="rus" variant_id="1">Не раз встречались мы и в Домбае, когда там проходил Всероссийский фестиваль бардовской песни «Горные вершины».</se>
  </para>
  <para id="17">
    <se lang="aba" variant_id="0">ЦӀыпх май мыз Невинномысск апны йакӀвшуз абард фестиваль салата зны стелефон гӀахӀвачватӀ. </se>
    <se lang="rus" variant_id="1">А в мае прошлого года, во время фестиваля авторской песни в Невинномысске, у меня как-то зазвонил телефон.</se>
  </para>
  <para id="18">
    <se lang="aba" variant_id="0">«Апсны апны йакӀвшуш афестиваль «Ашва узысхӀвитӀ, Апсынра!» уалалныс угӀахӀрайгвитӀ!» — тӀакӀвгьи съанквынхауата абараса багъьата йщаквгылу йбжьыла дгӀачважватӀ Нури.</se>
    <se lang="rus" variant_id="1">«Абхазия приглашает тебя на фестиваль бардовской песни „Пою тебе, Абхазия!“» — эти немного шокировавшие меня слова были произнесены Нури Кварчия хорошо поставленным актерским голосом.</se>
  </para>
  <para id="19">
    <se lang="aba" variant_id="0">Асквш 2014 июнь мыз йакӀвшаз ауи афестиваль анцӀрала сгвы пхата, пшдзата йгӀатахатӀ.</se>
    <se lang="rus" variant_id="1">Дни фестиваля в июне 2014 года навсегда оставили в моей памяти самые яркие впечатления.</se>
  </para>
  <para id="20">
    <se lang="aba" variant_id="0">ХӀайчважвара айшысква рпны ауи ареспублика ауагӀа ршӀыйара квта нхарата йакӀвнаршауа, араъа йщаквгылыз ацӀас пшдзаква йауацӀыхта срыхайыргӀвазатӀ: эстрада ашвахӀварала анкъвакъвра «ЧкӀвынргӀа рбыжьква», асабикви чкӀвынргӀи рквтала агӀахӀвра фестиваль «Адзыхь», ауагӀа ъамапсымаква роркестрква рквтала афестиваль «Апхьарца», ауасамцара датшагьи щарда.</se>
    <se lang="rus" variant_id="1">Тогда в коротких беседах я узнал о работе республиканского центра народного творчества, о различных проектах, ставших традиционными: конкурсе исполнителей эстрадной песни «Молодые голоса», фестивале детско-юношеских хореографических коллективов «Адзыхь», фестивале оркестров народных инструментов «Апхиарца» и многих других.</se>
  </para>
  <para id="21">
    <se lang="aba" variant_id="0">Артист шӀаква йыцта Кварчия Нури анкъвакъврата, фестивальта дызлаллакӀгьи адахӀвраква, агӀатгара дуква рымата рцришта йадгылхитӀ.</se>
    <se lang="rus" variant_id="1">В каких бы смотрах, конкурсах, фестивалях ни принимали участие Нури Кварчия и его юные артисты, они всегда возвращаются домой с призовыми местами и высшими наградами.</se>
  </para>
  <para id="22">
    <se lang="aba" variant_id="0">УахьчӀва йъагӀадзаз Кварчия Нури йдыррагьи, йъазарагьи, йкъаругьи дырмайгьдзауата Апсны акультура атшауацӀыхра джьгарта дазынхитӀ. </se>
    <se lang="rus" variant_id="1">Не жалея себя, Нури Кварчия и сегодня продолжает отдавать свой опыт, знания, силы и энергию на благо культуры Абхазии. </se>
  </para>
  <para id="23">
    <se lang="aba" variant_id="0">Асквшква 1992–1993 рагӀан Апсны апны йакӀвшаз Абашта айсра Нури Еремей йыпкъгьи йпсгьи хвырта цӀола гӀарыланажьтӀ.</se>
    <se lang="rus" variant_id="1">Отечественная война в Абхазии 1992–1993 годов оставила на теле и в душе Нури Еремеевича глубокие раны. </se>
  </para>
  <para id="24">
    <se lang="aba" variant_id="0">Айсра апны йгӀайырбаз ахъацӀари афырри йрыквшахӀатта ауи Леон йорден йквнадыргатӀ. </se>
    <se lang="rus" variant_id="1">За отвагу и мужество, проявленные в войне, он награжден Орденом Леона. </se>
  </para>
  <para id="25">
    <se lang="aba" variant_id="0">Амамырра бзазара апны йгӀатгараква йыргӀарбагапӀ абарат артшхъвагакви ачӀахӀра хьызкви: «Акультура арыцар» чӀахӀра хьзы апщылата а-Дуней Арт комитет йгьи ажвлара квырмышчпарала а-Дуней ассамблея йгӀайквнадыргаз ахьапщ орден; «Россия ауагӀахъаква р-Артиада алауреат» хьапщ медаль, асуратгӀвгӀвы Шемякин й-Фонд адиплом йапхъахауа ахӀагӀара амата (Санкт-Петербург), ажвлара организация «Адгьа Хаса» адиплом, Москва къала а-Правительства а-ЧӀахӀныгӀва Ртшхъвага.</se>
    <se lang="rus" variant_id="1">А вот звания и награды за мирный неутомимый труд: кавалер золотого ордена «Рыцарь культуры» Мирового Артийского комитета и Мировой ассамблеи общественного признания, обладатель золотой медали «Лауреат Артиады народов России», дипломов ӏ степени Фонда художника Шемякина (Санкт-Петербург), общественной организации «Адыга Хаса» (Лазаревск), Почетной грамоты Правительства Москвы.</se>
  </para>
</body>
</html>
