<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Август мыз ацӏыхъва йакӏвшаз анкъвакъвра «Абазашта ашва шӏыцква» афинал апны йбыжьгатӏ абаза музыка абзибагӏвчва йыргвапхушта хӏуагӏахъа музыка культура зырбайуш ашва бзидздза.</se>
    <se lang="rus" variant_id="1">Прошедший в конце августа в Черкесске финал конкурса «Новые песни Абазашты» явил абазинским любителям музыки несколько песен, которые, на мой взгляд, будут востребованы слушателями и обогатят музыкальную культуру нашего народа.</se>
  </para>
  <para id="1">
    <se lang="aba" variant_id="0">Йгӏашвсыргвалашвахпӏ, абаза ашва шӏыцква руысла анкъвакъвраква асквш 2007 йгӏашӏарышвта йакӏвшитӏ. </se>
    <se lang="rus" variant_id="1">Напомню, что конкурс новых абазинских песен проводится с 2007 года.</se>
  </para>
  <para id="2">
    <se lang="aba" variant_id="0">Ауи апроект дагӏаджвыквцӏагӏвпӏ абаза-апсуа этнос атшауацӏыхра ацхърагӏара знархару Адуней адкӏылара «Алашара» апрезидент Эгьзакь Мусса.</se>
    <se lang="rus" variant_id="1">Инициатором этого проекта выступил президент Международного объединения содействия развитию абазино-абхазского этноса «Алашара» Мусса Экзеков.</se>
  </para>
  <para id="3">
    <se lang="aba" variant_id="0">Абари абаза ашва фестиваль ду акӏвыршарала йджвыквицӏатӏ абаза бызшва йгьи акультура ргӏахчари ртшауацӏыхри знархару ауи ймеценат нхара.</se>
    <se lang="rus" variant_id="1">Именно с организации такого своеобразного фестиваля он начал свою широкомасштабную меценатскую деятельность в области сохранения и развития абазинского языка и культуры.</se>
  </para>
  <para id="4">
    <se lang="aba" variant_id="0">«Абаза ашвала хӏбайахарквын ауи хӏыбызшва агӏахчара апны амагӏны швабыж йдупӏ, — йгӏаликӏгӏитӏ Мусса Хӏабальа йпа.</se>
    <se lang="rus" variant_id="1">«Богатый песенный фонд может сыграть огромную роль в сохранении нашего языка, — подчеркивает Мусса Хабалевич.</se>
  </para>
  <para id="5">
    <se lang="aba" variant_id="0">— Ауагӏа йъанызлакӏгьи — аунагӏва, амашина, анбжьагӏвчва ргвып агьиква рпны — ауарадква йрыздзыргӏврыквын абаза бызшва ауралагьи рлымхӏа йтазлуштӏ.</se>
    <se lang="rus" variant_id="1">— Если у нас будет много хороших песен, которые люди будут слушать дома, в автомобиле, в кругу друзей, то абазинский язык всегда будет на слуху.</se>
  </para>
  <para id="6">
    <se lang="aba" variant_id="0">Ашва шӏыцква хӏмузыка культура дырбайуштӏ. </se>
    <se lang="rus" variant_id="1">Новые песни обогатят нашу музыкальную культуру.</se>
  </para>
  <para id="7">
    <se lang="aba" variant_id="0">Ари афестиваль аршӏыйара ахъазлагьи ргвышхвага дупӏ, йшпакӏву ухӏварыквын анкъвакъвра ахъазла ашва шӏыцква рыхъазла ажваква гӏвра, макъым гӏаныршара йа апхъала йгӏандыршата зынгьи ауагӏа йрымгӏас ашваква гӏаршӏыцхта ауатыкв йгӏатагара атахъыпӏ».</se>
    <se lang="rus" variant_id="1">Этот фестиваль придает мощный импульс для творчества, ведь для участия в конкурсе необходимо написать новые стихи, создать новые композиции или найти старые песни, которые еще не исполнялись публично».</se>
  </para>
  <para id="8">
    <se lang="aba" variant_id="0">Асквш 2013 агӏандза анкъвакъвра «Асквш ашва Абаза» — хӏва йахьызта ансисквша анкъвакъвра акӏвшун, ауи авторызтынгьи ашвахӏвагӏвызтынгьи щардагӏвы гӏащтӏнахтӏ, абазаква зымгӏвагьи йыргвапхауата йцатӏ.  Ажва аламкӏва, ауи збзираз ауралагьи анкъвакъвра адызгалуаз, зталант дуу амузыкант йгьи ашвахӏвагӏв Тльача Альберт йакӏвпӏ.</se>
    <se lang="rus" variant_id="1">До 2013 года конкурс под названием «Абаза — песня года» проходил ежегодно, привлекал многих исполнителей и авторов песен, стал очень популярным среди абазин, в чем несомненная заслуга его бессменного организатора, талантливого музыканта и певца Альберта Тлячева.</se>
  </para>
  <para id="9">
    <se lang="aba" variant_id="0">Асквш 2014 агӏан абаза-апсуа этнос атшауацӏыхра ацхърагӏара знархару Адуней адкӏылара «Алашара» аунашвачпагӏвчва йшщаквдыргылызла, анкъвакъвра гӏвысквша рпны зны йакӏвдыршалуштӏ, ахьызгьи датшахатӏ.</se>
    <se lang="rus" variant_id="1">В 2014 году руководство объединения содействия развитию Международного абазино-абхазского этноса «Алашара» приняло решение изменить формат конкурса и проводить его раз в два года, что повлекло за собой и изменение его названия.</se>
  </para>
  <para id="10">
    <se lang="aba" variant_id="0">Шӏыцрата араъа йгӏаншаз йрыуапӏ ашваква номинацияла йыркӏьыдара, анкъвакъвра йалалкваз ашвахӏвара ауысла аъачӏвагӏагӏв дрыдынхалырныс сахӏат 100 азалхра.</se>
    <se lang="rus" variant_id="1">Среди новшеств — разделение представленных песен на группы по номинациям. Кроме того, для участников были предусмотрены занятия по вокалу в объеме 100 часов.</se>
  </para>
  <para id="11">
    <se lang="aba" variant_id="0">Сынчӏва аъачӏвагӏагӏв ашвахӏварала дрыдынхалырныс йахӏватӏ быжьгӏвы.</se>
    <se lang="rus" variant_id="1">Возможностью поработать над своим голосом под руководством профессионала воспользовались 7 человек.</se>
  </para>
  <para id="12">
    <se lang="aba" variant_id="0">Анкъвакъвра йгӏалалырныс апхъапхъа захӏвара швъаква гӏазгыз гӏважвагӏвы йнадзун, афиналдза йнадзаз жвипщыгӏв ракӏвпӏ.</se>
    <se lang="rus" variant_id="1">Всего на конкурс было подано 20 заявок, до финала дошли 14 участников.</se>
  </para>
  <para id="13">
    <se lang="aba" variant_id="0">Ауат йырхӏвуз ажвыхв ашвакӏ пщномициякӏла йшахатӏ. </se>
    <se lang="rus" variant_id="1">15 представленных ими песен были разбиты по четырем номинациям.</se>
  </para>
  <para id="14">
    <se lang="aba" variant_id="0">Ашваква ртемаквалагьи, ржанрквалагьи, ражваква рцӏоларалагьи, рхӏващалагьи йшапшымыз гвынгӏвырапӏ. </se>
    <se lang="rus" variant_id="1">Разумеется, они не были равнозначными как по жанрам и тематике, так и по смысловому содержанию, эстетической привлекательности, манере исполнения.</se>
  </para>
  <para id="15">
    <se lang="aba" variant_id="0">Ауи ахӏатырла ажюри йалакваз ауат ахъаз хвы рыквырцӏагӏвацауата йгьаъамызтӏ, ашвахӏвагӏвчва бжьагажвалагьи тшырзынадырхун, ахъгалракви анамдзаракви йрыквчважвун, апхъахьыла рхъа йызладынхалуашла мгӏва йыквырцӏун.</se>
    <se lang="rus" variant_id="1">И члены жюри не просто выставляли каждой песне оценки, но и комментировали выступления артистов, говорили об удачных находках и указывали на погрешности.</se>
  </para>
  <para id="16">
    <se lang="aba" variant_id="0">Анкъвакъвра йалакваз апхъахьыла аъачӏвагӏагӏвчва ражва шгӏадрысабапуашла хӏгвыгъитӏ. Ажюри йалакваз абараса цӏолата руыс йъадгылыз ахъазла швабыж хӏырзыразпӏ (йхӏвара атахъыпӏ ауат рынхара хӏакъ шапщыламыз).</se>
    <se lang="rus" variant_id="1">Надо полагать, что мнение профессионалов окажется полезным для участников конкурса в будущем, и хочется сказать огромное спасибо всей судейской коллегии за такой подход к своей работе (кстати, жюри трудилось на общественных началах).</se>
  </para>
  <para id="17">
    <se lang="aba" variant_id="0">Анкъвакъвра йгӏанарбатӏ хӏара талант зму агӏвычӏвгӏвысква ймачӏгӏвымкӏва йшхӏыларкӏву.</se>
    <se lang="rus" variant_id="1">Конкурс показал, что таланты у нас не перевелись.</se>
  </para>
  <para id="18">
    <se lang="aba" variant_id="0">Араъа зунашва хӏхӏвауа ашвахӏвагӏвчва йгьырхъазым, авторквагьи хӏрылачважвитӏ.</se>
    <se lang="rus" variant_id="1">И здесь речь идет не только об исполнителях, но и об авторах песен.</se>
  </para>
  <para id="19">
    <se lang="aba" variant_id="0"> Ауат йрылапӏ апрофессионал композиторква йгьи ауысагӏвчва.</se>
    <se lang="rus" variant_id="1">Есть среди них профессиональные композиторы и поэты.</se>
  </para>
  <para id="20">
    <se lang="aba" variant_id="0">Ажва ахъазла, ашвакӏ амакъым Чквтӏу Владимир йчӏвыпӏ, агӏвуарадкӏ ражваква Йуан Гӏальиси Щбзыхва Лариси йыргӏвытӏ. </se>
    <se lang="rus" variant_id="1">Так, музыку к одной из песен — участниц конкурса сочинил Владимир Чикатуев, слова к двум песням написали Али Ионов и Лариса Шебзухова.</se>
  </para>
  <para id="21">
    <se lang="aba" variant_id="0">Бард ашвала, ашва текстква рыгӏврала щарда цӏуата зыхьыз бергьльу Хӏасарокъва Бильаль йхъатала йхӏваз ауарад акӏвымкӏва датшагьи хпа ражваква йгӏвытӏ, йпщбахауа ажваквагьи амакъымгьи дрыдынхалтӏ.</se>
    <se lang="rus" variant_id="1">Биляль Хасароков, давно известный как певец-бард и поэт-песенник, помимо авторской песни, которую представил сам, написал тексты к трем песням, а также слова и музыку еще к одной.</se>
  </para>
  <para id="22">
    <se lang="aba" variant_id="0">Зхъатала йалазцӏата зашваква зхӏваз ауи йгьихъазым.</se>
    <se lang="rus" variant_id="1">Он не единственный участник, который выступил в качестве автора и исполнителя.</se>
  </para>
  <para id="23">
    <se lang="aba" variant_id="0">Аргӏашокъва Бильальгьи, Чамба Нателлагьи, анкъвакъвра йапхъахауата йгӏалалыз Меремыкъва Рамазангьи йырхӏвуз ашваква ражваквагьи рмакъымквагьи дара-дара йаларцӏатӏ.</se>
    <se lang="rus" variant_id="1">Авторами музыки и слов представленных песен были Биляль Аргашоков, Нателла Чамба и дебютант конкурса Рамазан Меремуков.</se>
  </para>
  <para id="24">
    <se lang="aba" variant_id="0">Йырхӏвуз ашваква рмакъымква дара йырчӏвыта йгӏалалтӏ Мижай Беслан, Чквта Льильа, Бекуатова Мысльимат.</se>
    <se lang="rus" variant_id="1">Музыку к своим песням сочинили Беслан Мижаев, Лилия Чукова, Муслимат Бекуатова.</se>
  </para>
  <para id="25">
    <se lang="aba" variant_id="0">Йцӏыхъвахауа асквшква руацӏа анкъвакъвра Ныр Надя лашваква рыламкӏва йгьакӏвымшузтӏ.</se>
    <se lang="rus" variant_id="1">В последние годы конкурс не обходился без песен Надежды Нировой.</se>
  </para>
  <para id="26">
    <se lang="aba" variant_id="0">Сынчӏвагьи анкъвакъвра йалан ауи лчӏвыкӏ.</se>
    <se lang="rus" variant_id="1">Нынешний не стал исключением.</se>
  </para>
  <para id="27">
    <se lang="aba" variant_id="0">Датшагьи анкъвакъвыгӏвчва йырхӏватӏ Агырба Таисия, Швхӏагващ Абазат йгьи Къамби Рамазан рашваква.</se>
    <se lang="rus" variant_id="1">Также были представлены песни Таисии Агирбовой, Абазата Шхагошева, Рамазана Камбиева.</se>
  </para>
  <para id="28">
    <se lang="aba" variant_id="0">Аршӏыйара апны йапхъахауа ачӏвырхъаква лчпатӏ Ажьи Анжелагьи — ауи лпхӏа Зальина ллахӏвараква гӏалырбауата ашва «Сара сымма» алалцӏатӏ.</se>
    <se lang="rus" variant_id="1">Попробовала себя в творчестве и Анжела Аджиева, передавшая словами чувства своей дочери Залины в песне «Моя мама».</se>
  </para>
  <para id="29">
    <se lang="aba" variant_id="0">Ажюри йшырпхьадзазла, анкъвакъвра апны йбыжьгаз ашваква зымгӏвагьи бзипӏ.</se>
    <se lang="rus" variant_id="1">Все представленные песни в целом получили положительную оценку жюри.</se>
  </para>
  <para id="30">
    <se lang="aba" variant_id="0">Анкъвакъвра йалалкваз рквтала зашваква йыравторыз щардагӏвызтынгьи «автор ашва» номинация йалаз гӏвыджь йырхъазын — Хӏасарокъва Бильальи Меремыкъва Рамазани.</se>
    <se lang="rus" variant_id="1">При всем при том, что среди авторов самих исполнителей было немало, в номинации авторская песня участвовали лишь двое: Биляль Хасароков и Рамазан Меремуков.</se>
  </para>
  <para id="31">
    <se lang="aba" variant_id="0">Ауат ракӏвпӏ афинал апрограмма гӏахъызтӏыз. Зынла йхӏвара атахъыпӏ ауат йрыщтагӏайуаз ашвахӏвагӏвчва руыс майрахымкӏва зынла ргӏахъвмарра ахӏагӏара шщтӏырхыз.</se>
    <se lang="rus" variant_id="1">Они открывали программу финала и, надо сказать, задали весьма высокую планку для последующих участников.</se>
  </para>
  <para id="32">
    <se lang="aba" variant_id="0">Ачкӏвын шӏа йашва апны абзазари апсри йырзнырху абард йхъвыцра цӏолаква йырпшӏайыргылуазшва ани апи аначвыхъару йгӏацӏсуа алахӏвараква гӏайырбатӏ.</se>
    <se lang="rus" variant_id="1">Барду со стажем с глубокими размышлениями о жизни и смерти новичок противопоставил чувства юноши, разделенного со своей матерью расстоянием.</se>
  </para>
  <para id="33">
    <se lang="aba" variant_id="0">Анкъвакъвра йаналалуаз Бильаль йуарад гитарала, Рамазан йчӏвы рояльла йырхӏватӏ.</se>
    <se lang="rus" variant_id="1">В отборочном туре Биляль пел свою песню под гитару, а Рамазан — под рояль.</se>
  </para>
  <para id="34">
    <se lang="aba" variant_id="0">Афинал апны ауат рашваква датша квпшыра йтагылан — рыцӏагьи йгвапата улымхӏа йгӏатасуан, йгӏадрыцӏсуаз алахӏвараквагьи рыцӏа йцӏолахун.</se>
    <se lang="rus" variant_id="1">В финале они показали их в новой аранжировке, и песни предстали в ином виде — еще более приятном на слух.</se>
  </para>
  <para id="35">
    <se lang="aba" variant_id="0">Ажюри йалакваз Хӏасарокъва Бильаль йашва рыцӏа йгӏалыркӏгӏауата йапхъахауа агыларта йквнадыргатӏ, Рамазан — йгӏвбахауа.</se>
    <se lang="rus" variant_id="1">Ощущения от песни Биляля Хасарокова у членов жюри оказались сильнее, ему они и отдали первенство. Рамазан — на втором месте.</se>
  </para>
  <para id="36">
    <se lang="aba" variant_id="0">Анкъвакъвра апны асаби уарадквагьи гӏвба йнадзун.</se>
    <se lang="rus" variant_id="1">Детских песен на конкурсе тоже было две.</se>
  </para>
  <para id="37">
    <se lang="aba" variant_id="0">Агӏвбагьи ан йгӏалыквчважвун.</se>
    <se lang="rus" variant_id="1">Обе о маме.</se>
  </para>
  <para id="38">
    <se lang="aba" variant_id="0">Ари атема дзачӏв сабийызлакӏгьи йаргванпӏ.</se>
    <se lang="rus" variant_id="1">Эта тема близка каждому ребенку.</se>
  </para>
  <para id="39">
    <se lang="aba" variant_id="0">Ауи ахӏатырла арат ашваква асабигӏзартаква, апычӏв апхьартаква рыхъазла магӏны рымапӏ.</se>
    <se lang="rus" variant_id="1">И в этом плане они могут быть востребованы воспитанниками детских садов, младшими школьниками.</se>
  </para>
  <para id="40">
    <se lang="aba" variant_id="0">Ашваква зхӏвуз ахвыцква Адзын Амини Ажьи Зальини аршӏыйара апны йапхъахауа ачӏвырхъаква рчпагӏвацитӏ, ашвахӏвара апны тшыззырбжьуш ужвыгьи йгьмачӏым.</se>
    <se lang="rus" variant_id="1">Юные Амина Адзинова и Залина Аджиева, представлявшие эти песни, только учатся петь, и их вокальное мастерство еще требует совершенствования.</se>
  </para>
  <para id="41">
    <se lang="aba" variant_id="0">Ауи ахӏатырла, рыуа заджвгьи апхъагылара гьиквнадмыргатӏ, Амина йгӏвбахауа агыларта, Зальинагьи йхпахауа агыларта рыртатӏ. </se>
    <se lang="rus" variant_id="1">Поэтому высоких оценок им не поставили, и первое место не присудили никому: Амина получила второе, Залина — третье.</se>
  </para>
  <para id="42">
    <se lang="aba" variant_id="0">Aжюри апхъагылара зквнадыргушла руыс баргвхатӏ «ауагӏа ашва» номинация» йалакваз рпны.</se>
    <se lang="rus" variant_id="1">Возникли сложности и с определением победителя в номинации «Народная песня».</se>
  </para>
  <para id="43">
    <se lang="aba" variant_id="0">Араъа рбаллквала йаъарахатӏ «Санду Роза» зхӏваз Чамба Нателли «Тацанадылра» зхӏваз Хвына Зарети.</se>
    <se lang="rus" variant_id="1">Здесь одинаковое количество баллов набрали «Бабушка Роза» Нателлы Чамба и «Свадебная», исполненная Заретой Хуновой.</se>
  </para>
  <para id="44">
    <se lang="aba" variant_id="0">Ауат айкьангьашын йапхъахауа агыларта Нателла йылквнадырганыс йщаквдыргылтӏ, йгӏвбахауа — Зарета, йхпахауа агылартагьи — ашва «Бара быхъазла» зхӏваз Швхӏагващ Абазат.</se>
    <se lang="rus" variant_id="1">Посовещавшись, члены жюри решили присудить первое место Нателле. Третий приз в этой номинации достался песне «Для тебя», которую спел Абазат Шхагошев.</se>
  </para>
  <para id="45">
    <se lang="aba" variant_id="0">Ауаса эстрада ашваква рпны ажюри йыгьрылымшатӏ зымгӏва йрагъьу закӏ гӏалыркӏгӏарныс.</se>
    <se lang="rus" variant_id="1">А вот определить лучшую из эстрадных песен жюри так и не удалось.</se>
  </para>
  <para id="46">
    <se lang="aba" variant_id="0">Меремкъвыль Ачаргьи Мижай Беслангьи йырхӏваз ашваква «Йагӏвситӏ амшква» йгьи «Дабоу ауи?» рыхъазла ажюри йацшӏакӏта йхӏаракӏдзу абаллква рыздыргылтӏ. </se>
    <se lang="rus" variant_id="1">Ачар Меремкулов и Беслан Мижаев были удостоены высших баллов всеми членами жюри за представленные песни «Дни проходят» и «Где он?» и разделили 1–2 места.</se>
  </para>
  <para id="47">
    <se lang="aba" variant_id="0">Ауат йагӏвыршатӏ йапхъахауи йгӏвбахауи агылартаква, уызгӏвымсхыз ауарад «Йыгьзымбатӏ схъатала айсра» зхӏваз Чква Льильа йхпахауа агыларта лквнадыргатӏ. </se>
    <se lang="rus" variant_id="1">На 3-м — замечательная песня «Я не видела войны» Лилии Чуковой.</se>
  </para>
  <para id="48">
    <se lang="aba" variant_id="0">Анкъвакъвра йалалуа зымгӏвагьи шапхъамгылагӏвхауа гвынгӏвырапӏ.</se>
    <se lang="rus" variant_id="1">Конечно, в конкурсе не могут победить все.</se>
  </para>
  <para id="49">
    <se lang="aba" variant_id="0">Согӏат рыквымшвауата йгӏанхатӏ ашваква «Кӏьылдза Мухӏамад йыхъазла ашва» (Бекуатова Мысльимат йылхӏватӏ), «Джьамильа» (Аргӏашокъва Бильаль), «Марата сузыкӏкӏара стахъыпӏ» (Чамба Нателла), «Ймамырызтӏ адгьыл чӏыхв» (Хъабльахь Альина), «Йузысхӏвитӏ сашва» (Хӏвырйа Диана).</se>
    <se lang="rus" variant_id="1">Без призов остались «Песня о Мухамеде Килбе» (исполнитель — Муслимат Бекуатова), «Джамиля» (Биляль Аргашоков), «Хотела б солнцем для тебя светить» (Нателла Чамба), «Пусть будет мир на земле!» (Алина Каблахова), «Пою тебе песню» (Диана Хурья).</se>
  </para>
  <para id="50">
    <se lang="aba" variant_id="0">Ауаса ауат ауарадквагьи ргватра рзынархан ажюри йалакваз аъачӏвагӏагӏвчва.</se>
    <se lang="rus" variant_id="1">Но и они обратили на себя внимание специалистов.</se>
  </para>
  <para id="51">
    <se lang="aba" variant_id="0">Абзазара апны ауат ашваква зымгӏвагьи ргыларта рауаштӏ, йалкӏгӏата патриот нархара зму ашваква.</se>
    <se lang="rus" variant_id="1">Потребность в таких музыкальных произведениях, особенно патриотической направленности, есть.</se>
  </para>
  <para id="52">
    <se lang="aba" variant_id="0">Хӏшгвыгъауала, ауагӏа ауатгьи йрыздзыргӏвуаштӏ, рмузыка йапшым агвыргъьахъв адгалраква рпны йрызгӏарысабапуаштӏ. </se>
    <se lang="rus" variant_id="1">Это позволяет предположить, что их будут слушать, использовать в музыкальном оформлении различных мероприятий.</se>
  </para>
  <para id="53">
    <se lang="aba" variant_id="0">Ажюри йалакваз аъачӏвагӏагӏвчва ашваква музыка ъамапсымала раныргӏалщагьи гӏалыркӏгӏатӏ. Ари ауыс йадынхалтӏ Черкесск йауакву Пщмахва Ренат, Батруков Арсен, Невинномысск йауу Муренко Олег.</se>
    <se lang="rus" variant_id="1">Жюри отметило также хорошую аранжировку к песням, выполненную местными аранжировщиками Ренатом Пшмаховым и Арсеном Батруковым, а также Олегом Муренко из Невинномысска.</se>
  </para>
  <para id="54">
    <se lang="aba" variant_id="0">Анкъвакъвра апны апхъагылара зквнадыргаз ашвахӏвагӏвчва сентябр мыз ацӏыхъва йакӏвшуш агала-концерт апрограмма йалазлуштӏ. </se>
    <se lang="rus" variant_id="1">Победители и призеры конкурса примут участие в гала-концерте, который состоится в сентябре.</se>
  </para>
  <para id="55">
    <se lang="aba" variant_id="0">Йара араъа апхъагылагӏвчва рсогӏаквагьи рнапӏыцӏарцӏуштӏ.</se>
    <se lang="rus" variant_id="1">На нем пройдет и церемония награждения.</se>
  </para>
  <para id="56">
    <se lang="aba" variant_id="0">Апхъагылагӏвчва йырзынарху йырхъазымкӏва адгалагӏвчва йазалху асогӏаквагьи щаквдыргылтӏ, ауат йрыуапӏ — апшыгӏвчва ргвапхара гӏазырбауа асогӏагьи.</se>
    <se lang="rus" variant_id="1">Помимо призов за занятые места организаторы конкурса планируют учредить и специальные, в том числе приз зрительских симпатий.</se>
  </para>
</body>
</html>
