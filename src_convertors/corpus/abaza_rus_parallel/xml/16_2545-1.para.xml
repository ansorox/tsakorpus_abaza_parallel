<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Къарча-Черкес Республика апны цри бызшвала апхьагаква ргӀацӀщтра аъаща агалагьи рыцӀа йагъьхатӀ. </se>
    <se lang="rus" variant_id="1">В Карачаево-Черкесской Республике значительно улучшилась ситуация с выпуском учебников на родных языках.</se>
  </para>
  <para id="1">
    <se lang="aba" variant_id="0">Ареспублика апхьартаква рпны асубъект зыхьызла йгӀаныршу ауагӀахъаква рыбызшваква йрыпхьитӀ: абаза, къарча, къабардыйа, нагӀвай.</se>
    <se lang="rus" variant_id="1">В школах республики изучаются языки субъектообразующих народов: абазинский, карачаевский, кабардино-черкесский, ногайский.</se>
  </para>
  <para id="2">
    <se lang="aba" variant_id="0">Архъвыхраква йшгӀадырбауала, Совет Союз аналпӀла амщтахь апсахраква анакӀвшуз цри бызшвала апхьагаква ргӀацӀщтра ареспублика аунашвачпагӀвчва рылапш йыцӀцӀтӀ. </se>
    <se lang="rus" variant_id="1">Анализ показывает, что в пореформенные годы после развала СССР вопрос издания учебников по родным языкам оказался вне поля зрения руководства региона.</se>
  </para>
  <para id="3">
    <se lang="aba" variant_id="0">Ауи йгӀалцӀла апхьагаква къытхан апхьартаква руыс швабыж йбаргвхатӀ.</se>
    <se lang="rus" variant_id="1">В результате этого общеобразовательные учреждения начали испытывать большие трудности из-за нехватки учебных пособий.</se>
  </para>
  <para id="4">
    <se lang="aba" variant_id="0">Ари аъаща йтагылан абаза бызшвали алитературали апхьагаква руысгьи.</se>
    <se lang="rus" variant_id="1">Это касалось и учебников по абазинскому языку и литературе.</se>
  </para>
  <para id="5">
    <se lang="aba" variant_id="0">Аъаща тшанапсах асквшква 2006–2007 рагӀан акӀвпӀ. </se>
    <se lang="rus" variant_id="1">Ситуация стала меняться в лучшую сторону в 2006–2007 году.</se>
  </para>
  <para id="6">
    <se lang="aba" variant_id="0">Арат агӀвысквша руацӀа апхьагата пщба гӀацӀырщттӀ, ауат йрылан «Абаза ажва. 4 акласс» апхьагагьи.</se>
    <se lang="rus" variant_id="1">В течение двух лет были изданы четыре учебника, в их числе учебник по родной речи «Абазинское слово. Для 4 класса».</se>
  </para>
  <para id="7">
    <se lang="aba" variant_id="0">Асквш 2010 агӀан ари ауыс архъйара тшауацӀнахуа йалагатӀ. Ауи асхъан апхьагата йгӀацӀцӀыз рыхьызква 11 йнадзун. Ауат йрыланакӀуан «Абаза бызшва. 5 акласс», «ХӀарыфба» йгьи ауи йаццауата «ТамамгӀвыща» гӀвхъвыкӀла йалата.</se>
    <se lang="rus" variant_id="1">Процесс начал интенсивно развиваться в 2010 году, когда перечень изданных учебников и учебных пособий составил 11 наименований, в том числе «Абазинский язык. Для 5 класса», «Букварь абазинского языка» и в комплекте с ним — вновь разработанную «Пропись. Для 1 класса» в двух частях.</se>
  </para>
  <para id="8">
    <se lang="aba" variant_id="0">ЙащтагӀайуаз асквшква руацӀа, й-2011-хауа йгӀашӀарышвта й-2014-хауадза, йлырхуаз апланква йрылата йгӀацӀцӀыз апхьагаква рыхьызква жвба йнадзитӀ: абаза бызшвала 2, 6, 7, 8 аклассква рыхъазла, абаза литературала — 2, 5, 6, 7, 8 аклассква рыхъазла.</se>
    <se lang="rus" variant_id="1">В последующие годы, с 2011 по 2014-й, в соответствии с утвержденными планами издано девять наименований, в том числе учебники по абазинскому языку для 2, 6–7, 8 классов, по абазинской литературе — для 2, 5, 6, 7, 8 классов.</se>
  </para>
  <para id="9">
    <se lang="aba" variant_id="0">Асквш 2015 ауацӀа йгӀацӀцӀуаш апхьагаква йрылапӀ абаза литературала 3 йгьи 9 аклассква рчӀвква.</se>
    <se lang="rus" variant_id="1">На 2015 год запланировано издание еще двух учебников по абазинской литературе — для 3 и 9 классов.</se>
  </para>
  <para id="10">
    <se lang="aba" variant_id="0">Апхьагаква равторква рынхара йаквшвауа ахча гӀарыртитӀ, арецензияква зыгӀвквауагьи ахча рзалхпӀ.</se>
    <se lang="rus" variant_id="1">При этом авторам учебников и рецензентам выплачивается гонорар.</se>
  </para>
  <para id="11">
    <se lang="aba" variant_id="0">Цри бызшвали алитературали апхьагака ргӀацӀщтра ауыс агъьчӀвра апны ркъару адыркӀылитӀ Къарча-Черкес Республика АуагӀа Айззара (а-Парламент) акомитет, наукали арыпхьарали а-Министерства йгьи арыпхьагӀвчва рдырраква йъарыладырхӀауа ареспублика институт.</se>
    <se lang="rus" variant_id="1">Для улучшения издания учебников по родным языкам и литературам усилия объединяют соответствующий комитет Народного собрания (парламента) КЧР, Министерство образования и науки КЧР и Карачаево-Черкесский республиканский институт повышения квалификации работников образования.</se>
  </para>
  <para id="12">
    <se lang="aba" variant_id="0">Ауаса ансисквша апхьагаква рыдынхалри ргӀацӀщтри йырзынарху ахабзаква рыцӀа-рыцӀа йткӀьихитӀ. </se>
    <se lang="rus" variant_id="1">Однако из года в год требования к учебникам и их изданию повышаются.</se>
  </para>
  <para id="13">
    <se lang="aba" variant_id="0">Ауи апшта, асквш 2012 декабр а 29 агӀан йгӀацӀцӀыз й-273хауа акъральыгӀва хабза «Россия Федерация апны арыпхьара ауысла» йшгӀанахӀвауала, апычӀв йгьи аквтанай апхьартаква рыхъазла цри бызшвала йгӀацӀцӀуа апхьагаква астандарт шӀыцква йрыквыргӀапста йчпахра, ауи ахъазла йгӀаршӀыцхра йа шӀыцшӀыц йгӀаныршахра атахъыпӀ.</se>
    <se lang="rus" variant_id="1">Так, в соответствии с Федеральным законом от 29 декабря 2012 года No 273-ФЗ «Об образовании в  Российской Федерации» все учебно-методические комплекты для начального, основного и среднего общего образования на родных языках должны быть переработаны или разработаны вновь, чтобы соответствовать новым стандартам.</se>
  </para>
  <para id="14">
    <se lang="aba" variant_id="0">Асквш 2015 йгӀашӀарышвта апхьагаква зымгӀвагьи электрон версия рымазара атахъыпӀ. </se>
    <se lang="rus" variant_id="1">С 2015 года все учебники обязательно должны иметь электронную версию.</se>
  </para>
  <para id="15">
    <se lang="aba" variant_id="0">Ауи акӀвымкӀвагьи ауат апхьагаква зымгӀва хвитнагӀа кӀьыда зму анхартаква йгӀацӀырщтра, уадыргӀвана къральыгӀва швъала йдрыбагъьауа апхьагаква, арыпхьара цхърагӀагаква рашӀыпхьадзара йалазара атахъыпӀ.</se>
    <se lang="rus" variant_id="1">Кроме того, они должны быть включены в федеральный перечень учебников и учебных пособий, выпущенных уполномоченными на это организациями.</se>
  </para>
  <para id="16">
    <se lang="aba" variant_id="0">Йшцауала, уыжв ласыла Къарча-Черкес апны цри бызшвали цри литературали апхьагаква, аметодика цхърагӀагаква, ауат рэлектрон версияква рыдынхалра, ргӀацӀщтра йрыквдрыдзуаш ахчапхьадзара швабыж йаладырхӀара атахъыпӀ.</se>
    <se lang="rus" variant_id="1">Таким образом, в Карачаево-Черкесии в
ближайшее время потребуется предусмотреть значительные финансовые сред-
ства на разработку и издание региональных учебно-методических комплектов
по родным языкам и литературам, в том числе электронных.</se>
  </para>
</body>
</html>
