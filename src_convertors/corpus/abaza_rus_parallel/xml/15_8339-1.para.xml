<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Ленинград апны йаныргӀалыз СССР а-Наукаква р-Академия йаланакӀуаз Востоковедение а-Институт апны йынхуз апрофессор Анатолий Нестор йпа Генко бызшва щарда йдыруан йгьи дрыдынхалуан. Ауат йрыуан ачачанква, айынгвыщква, апсуаква, абазаква рыбызшваквагьи.</se>
    <se lang="rus" variant_id="1">Профессор ленинградского отделения Института востоковедения Академии наук СССР Анатолий Нестерович Генко был ученым-полиглотом, изучавшим и научно описывавшим чеченский, ингушский, абхазский, абазинский и другие языки народов Кавказа.</se>
  </para>
  <para id="1">
    <se lang="aba" variant_id="0">Ауи йакӀвпӀ йапхъахауата абаза бызшва йазынарху амонография згӀвыз.</se>
    <se lang="rus" variant_id="1">Он выступил автором первой подготовленной к изданию монографии об абазинском языке.</se>
  </para>
  <para id="2">
    <se lang="aba" variant_id="0">Ауи йкнига «Абаза бызшва. ТӀапӀанта чважваща аграмматика» асквш 1934 май мыз далгатӀ, ауаса сквшы 21 руацӀа йгӀацӀымцӀуа йщтӀан, асквш 1955 асхъан акӀвпӀ адуней анаба.</se>
    <se lang="rus" variant_id="1">Готовая уже в мае 1934 года рукопись книги «Абазинский язык. Грамматический очерк наречия тапанта» по независящим от него причинам пролежала 21 год и вышла только в 1955 году.</se>
  </para>
  <para id="3">
    <se lang="aba" variant_id="0">Йара А.Н. Генко 1930-хауа асквшква рцӀыхъва къванчагӀакӀгьи йыквымкӀва дыркӀын асквш 1942 атутанакътара дтапсгвыщатӀ. </se>
    <se lang="rus" variant_id="1">Сам автор был репрессирован в конце 1930-х годов и умер в тюрьме в 1942 году.</se>
  </para>
  <para id="4">
    <se lang="aba" variant_id="0">1929 йгьи 1933-хауа асквшква рагӀан Анатолий Нестор йпа абаза бызшва дадынхалырныс ахъаз гӀван Черкесия дгӀайтӀ.</se>
    <se lang="rus" variant_id="1">Анатолий Нестерович совершил две научно-исследовательские поездки в абазинские селения Черкесской автономной области в 1929 и 1933 годах.</se>
  </para>
  <para id="5">
    <se lang="aba" variant_id="0">Ауи абаза кытква дгӀархъыкӀвшун, ауагӀа дрынйун, драчважвун, ауат йырхӀвуз йара йлихыз латин хӀарыфла йаницӀун, уацӀыхъван йанйыргӀалуан, даквчважвун, урышв бызшвала йатайкӀуан.</se>
    <se lang="rus" variant_id="1">Он ездил по аулам, собирал интересующий его материал, записывал специально разработанными латинскими знаками, обрабатывал, систематизировал, комментировал и переводил на русский язык.</se>
  </para>
  <para id="6">
    <se lang="aba" variant_id="0">Ауат райхӀара шӀалахӀваран: локӀ, турых, ажважв, лакъырд уыса; йрылашвун ауат абзазара гӀаншараквагьи.</se>
    <se lang="rus" variant_id="1">Это был преимущественно фольклор: сказки, пословицы, сатирические стихи, исторические предания, встречались и случаи из реальной жизни.</se>
  </para>
  <para id="7">
    <se lang="aba" variant_id="0">А.Н. Генко дыркӀыта ахӀапса дантапсы амщтахь ауи йгӀайтынхаз йнапӀлагӀвыраква Ленинград (ужвы — СанктПетербург) къральыгӀва архив апны йгӀанхатӀ.  СквшквакӀ рапхъала ауат апсуа шӀалахӀвара йадынхалуа апхьахьа Джапуа Зураб (ужвы ауи Апсны а-Наукаква рАкадемия дапрезидентпӀ) дырхъанагатӀ...</se>
    <se lang="rus" variant_id="1">После ареста и последовавшей гибели А. Н. Генко все рабочие и научные материалы ученого оказались в Государственном архиве Ленинграда (теперь — Санкт-Петербурга) и лишь несколько лет тому назад были обнаружены ученым-фольклористом, президентом Академии наук Абхазской Республики Зурабом Джотовичем Джапуа.</se>
  </para>
  <para id="8">
    <se lang="aba" variant_id="0">Генко йгӀвыраква гӀальаматра щарда рпщылапӀ, ауи ахӀатырла ауат бзи-бзи йалыргата йгӀацӀщтра атахъыпӀ. </se>
    <se lang="rus" variant_id="1">Архивы ленинградского ученого представляют огромный научный интерес и требуют изучения, обработки и издания.</se>
  </para>
  <para id="9">
    <se lang="aba" variant_id="0">Ауаса ауи апхъала латин хӀарыфла йаныргӀалу анапӀлагӀвыраква уыжвгӀанчӀви абаза хӀарыфла йахъгӀвылгӀахра атахъыпӀ. </se>
    <se lang="rus" variant_id="1">Но для этого нужно сначала перевести тексты с латиницы на современную абазинскую графику.</se>
  </para>
  <para id="10">
    <se lang="aba" variant_id="0">Ауи ауыс сырхъйарныс ахъазла Зураб Джотович аурышв апхьахьа йгӀвыраква рксерокопия гӀаситатӀ.</se>
    <se lang="rus" variant_id="1">С этой целью Зураб Джотович и передал мне ксерокопии рукописей Анатолия Нестеровича 1929 года.</se>
  </para>
  <para id="11">
    <se lang="aba" variant_id="0">Ауат уанрыдынхалуа джьащахъва щарда гӀаушӀашвитӀ. </se>
    <se lang="rus" variant_id="1">В ходе работы выявляется много любопытного.</se>
  </para>
  <para id="12">
    <se lang="aba" variant_id="0">УахьчӀва асквш 1929 агӀан Генко йаницӀаз абазаква Апсны йгӀатыцӀта Лагъь КӀавкӀаз йшгӀахъысыз атурых асайт «Абаза къраль» апхьагӀвчва ахасыргӀвазара стахъхатӀ.</se>
    <se lang="rus" variant_id="1">Я хочу представить здесь историческое предание о переселении абазин из Абхазии на Северный Кавказ.</se>
  </para>
  <para id="13">
    <se lang="aba" variant_id="0"> Генко атурых гӀайазхӀвызгьи, йъагӀайархӀвыз запш кытугьи ашвъабгъьы йгьанйымцӀатӀ, ауаса ауи агӀвыра амагӀны закӀытагьи йгьалнардзгӀум.</se>
    <se lang="rus" variant_id="1">К сожалению, А. Н. Генко не снабдил запись именем рассказчика, не указал, в каком месте (ауле) предание было записано. Но это никак не умаляет его значения.</se>
  </para>
  <para id="14">
    <se lang="aba" variant_id="0">ТӀапӀанта ртурых </se>
    <se lang="rus" variant_id="1">История абазин (тапанта)</se>
  </para>
  <para id="15">
    <se lang="aba" variant_id="0">ХӀкыт алыгажвква дрыуата рыцӀа йыздыруашта йаъаз ЦекъварагӀа Льакъвман ТӀапӀанта ртурых йшихӀвауа араса акӀвб.</se>
    <se lang="rus" variant_id="1">Наиболее знающий из стариков нашего селения Локман Цекуа рассказывает историю абазин так.</se>
  </para>
  <para id="16">
    <se lang="aba" variant_id="0">Абаза бызшва зхӀвауащта йаъаз зымгӀвадзугьи алых амамкӀва йъагӀатыцӀыз Мсыр акӀвб, йызлагӀатыцӀыз йынгьлыз йшварала акӀвб.</se>
    <se lang="rus" variant_id="1">Все без исключения говорящие на абазинском языке вышли из Египта, а вышли они из страха перед англичанами.</se>
  </para>
  <para id="17">
    <se lang="aba" variant_id="0">Мсыр йангӀатыцӀ, Апсны йгӀайын Маркъвыл апсыхӀва йгӀатачӀвад, ртыдзквагьи унаба зырхӀвауа апшта йырчпад.</se>
    <se lang="rus" variant_id="1">Когда они вышли из Египта, то, придя в Абхазию, поселились в долине Маркула и сделали себе дома вроде так называемого унаба.</se>
  </para>
  <para id="18">
    <se lang="aba" variant_id="0">УадыргӀвана тшчва хынгӀважвищти жвыхвыгӀв йалырхын йгӀауырщтд бзазартащта йгӀарыхъвуш йазыпшгӀарныс.</se>
    <se lang="rus" variant_id="1">Затем, избрав 75 всадников, послали их подыскать удобное место жительства.</se>
  </para>
  <para id="19">
    <se lang="aba" variant_id="0">Апхъапхъа ПсхӀвы йгӀаталын пщымшкӀ йтан. УацӀыхъван ащхъа йгӀахъыцӀын Тибардхъа йгӀаталд. Ауаса Йындыщ, ХӀадащ, Ашвырква зырхӀваквауа адгьылквагьи йырпшыд.</se>
    <se lang="rus" variant_id="1">Сначала они пришли в Псху и, пробыв 4 дня, перешли горы и пришли к верховьям Теберды и осмотрели там местности, так называемые Индыш, Хаташ и Ашвырква.</se>
  </para>
  <para id="20">
    <se lang="aba" variant_id="0">УацӀыхъван ауаъа йгӀатыцӀын архъа йангӀаквыл ужвы ари хӀара хӀхаквква зымгӀва анагӀвай йчӀващта йгӀарынйад.</se>
    <se lang="rus" variant_id="1">Затем, выйдя оттуда, спустились на равнину и встретили на нынешних наших землях поселения ногайцев.</se>
  </para>
  <para id="21">
    <se lang="aba" variant_id="0">ЙангӀарынйа, анагӀвай йрачважвад: «ХӀна- швахвуазтын, багъьара хӀыдшвчпалуазтын, хӀшвыцбзазуштӀ», — рхӀван.</se>
    <se lang="rus" variant_id="1">Встретив их, они сказали ногайцам: «Если вы нас примите и заключите с нами договор, мы будем жить вместе».</se>
  </para>
  <para id="22">
    <se lang="aba" variant_id="0">АнагӀвайгьи йгӀарахвд, ныхагьи рзабархӀвад.</se>
    <se lang="rus" variant_id="1">Ногайцы их приняли.</se>
  </para>
  <para id="23">
    <se lang="aba" variant_id="0">УацӀыхъван хвитнагӀа гӀарыртад Уарп йгӀанаркӀыщта Бахсан апныдза йъартахъу адгьыл бзазартащта йъарыхъвуш йгӀалырхырныс.</se>
    <se lang="rus" variant_id="1">Затем они предоставили им свободу выбрать себе для жительства любое удобное им место от Урупа до Баксана.</se>
  </para>
  <para id="24">
    <se lang="aba" variant_id="0">Йджвыквлын, йцауамцара Бахсангьи йахъысын Архват, Ардон, Уырды, ауат ахпа йрылапшын, хъапхьа кӀыртата йрыхъвушшва йырбан Уырды гӀалырхын, йгӀахъынхӀвыхын, йгӀауызщтыз руагӀахъа рпны йцахт.</se>
    <se lang="rus" variant_id="1">Отправившись, они перешли в пути Баксан и, выбрав себе из трех рек Архота, Ардона и Урды как наиболее безопасную и полезную для себя — Урды, — вернулись к пославшим их людям.</se>
  </para>
  <para id="25">
    <se lang="aba" variant_id="0">Йъанайхыз, йрархӀвд йырбаз, йырчпаз, адгьылта йгӀалырхызгьи.</se>
    <se lang="rus" variant_id="1">Там они рассказали им все ими виданное, сделанное и избранное в качестве места жительства.</se>
  </para>
  <para id="26">
    <se lang="aba" variant_id="0">УацӀыхъван йгӀайззан, йалакьангьашын, ауи адгьылта йгӀалырхыз апны йгӀайырныс тукьаль йыззычпуз йгӀахъыцӀд, тукьаль йыззымчпузгьи ауаъа йгӀанхад.</se>
    <se lang="rus" variant_id="1">Затем, собравшись и посоветовавшись, те, которые решили переселиться в избранное место, переселились, а нерешившиеся остались там.</se>
  </para>
  <para id="27">
    <se lang="aba" variant_id="0">Ужвы апсыуаква зырхӀвауа, ауаъа йгӀахъыцӀырныс рымуата йгӀанхаз ракӀвб.</se>
    <se lang="rus" variant_id="1">Те, что ныне называются абхазами, представляют собой тех, не пожелавших переселиться и оставшихся.</se>
  </para>
  <para id="28">
    <se lang="aba" variant_id="0">Арахь арыла йгӀахъыцӀкваз райша йцан Уырды йтачӀвад.</se>
    <se lang="rus" variant_id="1">Те же, которые таким образом сюда перешли, пошли прямо и поселились в Урды.</se>
  </para>
  <para id="29">
    <se lang="aba" variant_id="0">Ауаса радгьыл йшаъаз ауи акӀвын: дарартан, амгӀваква гвымхан, йырчпарныс датша уагӀа йгӀаталбхӀва йшвунта амгӀваква йгьрымчпузд.</se>
    <se lang="rus" variant_id="1">Место там было такое: труднодоступная была местность, дороги плохие, и из боязни прихода других людей дороги не строились.</se>
  </para>
  <para id="30">
    <se lang="aba" variant_id="0">РымгӀва шӀнагӀаран, руандырква агӀвчархкӀ йаъаращта йгьамуазд, руандырква йшаъаз ауи акӀвын: ачархкӀ дуун, азакӀы чкӀвынын.</se>
    <se lang="rus" variant_id="1">Дороги их проходили по косогору, колеса у арб нельзя было делать одинаковыми, потому устройство их арб было таково: одно колесо было большое, другое — маленькое.</se>
  </para>
  <para id="31">
    <se lang="aba" variant_id="0">Данцуз агӀан ачарх ду алагъьла йацӀайыргылуанта, ачкӀвын агӀвадала йацӀайыргылуанта дцун.</se>
    <se lang="rus" variant_id="1">В пути большое колесо катилось по низу, а маленькое — по верху.</se>
  </para>
  <para id="32">
    <se lang="aba" variant_id="0">Даннадзарыз, йуандыр йгӀахъынйырхӀвуанщта, ачархквагьи йпсахуанщта: ачарх ду алагъьла йацӀайыргылуан, ачкӀвынгьи агӀвадала йгӀацӀайыргылуанщта, кӀара гӀаницӀунщта дгӀайхуан.</se>
    <se lang="rus" variant_id="1">Дойдя до конца пути, арбу переворачивали и меняли положение колес, так что опять большое колесо катилось по низу, а маленькое — по верху, и так возвращались с поклажей.</se>
  </para>
  <para id="33">
    <se lang="aba" variant_id="0">Ауасамцара сквшы хышв ауаъа йбзазад.</se>
    <se lang="rus" variant_id="1">Таким образом они прожили там 300 лет.</se>
  </para>
  <para id="34">
    <se lang="aba" variant_id="0">УацӀыхъван мшкӀы лыгажвкӀ йуандыр йацӀайхӀван, йшвокьгьи аницӀан абна дцад.</se>
    <se lang="rus" variant_id="1">Затем однажды некий старик, запрягши свою арбу и положив на нее ружье, поехал в лес.</se>
  </para>
  <para id="35">
    <se lang="aba" variant_id="0">Дъанайыз йчархква йамипсахырныс йхъаштлын, йшаъаз йаницӀад.</se>
    <se lang="rus" variant_id="1">Приехав, он позабыл переменить положение колес и нагрузил арбу так, как она стояла.</se>
  </para>
  <para id="36">
    <se lang="aba" variant_id="0">ДгӀаджвыквылхырныс даналага йдырхыздхӀва, закӀгьи гьизазымхахт.</se>
    <se lang="rus" variant_id="1">Когда он отправился в обратный путь, он, хотя и спохватился, но сделать уже ничего не мог.</se>
  </para>
  <para id="37">
    <se lang="aba" variant_id="0">УадыргӀвана дгвыжвкӀын, йшичпазлакӀгьи акыт зтачӀваз ахӀагӀарадза нас йгӀайдын «ХӀахӀай!» — йхӀван дгӀацӀрыд йгьи дгӀахысд.</se>
    <se lang="rus" variant_id="1">После этого, рассердившись, он кое-как довел арбу до обрыва, под которым было расположено село, громко закричал и выстрелил.</se>
  </para>
  <para id="38">
    <se lang="aba" variant_id="0">«ЙгӀанша ачӀвыйа?» — рхӀван, акыт йгӀаджвылбаган йанпшы, дгӀацӀрын, ауаса гӀайхӀвад: «Уырды Уырдчы, Ло йпа цутача», — йхӀван йуандыргьи йгӀахъышвтын акыт рпныдза йгӀатаблыгьад.</se>
    <se lang="rus" variant_id="1">Спрашивая, что случилось, село выбежало толпой и смотрело, а он закричал так: «Урды Урдши, Лоов — разоритель селения». Арба перевернулась и скатилась кувырком к селению.</se>
  </para>
  <para id="39">
    <se lang="aba" variant_id="0">УацӀыхъван Ло йпа Муса ауи швхӀакӀващта йбан йкыт йгӀазидан унашва рчпад, ауаъа ауи амакьана йгӀатыцӀхырныс.</se>
    <se lang="rus" variant_id="1">После этого Муса Лоов, сочтя это за обиду, собрал свое селение и решил переселиться оттуда.</se>
  </para>
  <para id="40">
    <se lang="aba" variant_id="0">Йалаган ачвква кӀвдыр рзырчпад, апхӀвысква асабиквагьи ачвква йгӀарыквдырчӀван анагӀвай ргвы йгӀалалын, Ашвкваквын Гвым йъагӀалачӀвауа йазгӀайд.</se>
    <se lang="rus" variant_id="1">Приступив к делу, оседлали быков и, усадив на них женщин и детей, вошли в среду ногайцев и прибыли к месту слияния Эшкакона и Кумы.</se>
  </para>
  <para id="41">
    <se lang="aba" variant_id="0">Ло йпа Мусагьи амгӀва йшгӀайуаз дпсыд, ауи йтаралагьи йпа Саральып ахӀыщта дрызгӀанхад.</se>
    <se lang="rus" variant_id="1">Муса Лоов в пути умер, и остался в качестве князя его сын Саралип.</se>
  </para>
  <para id="42">
    <se lang="aba" variant_id="0">Ауаъа пщысквша йанбзаза, къабардргӀагьи гӀаншад.</se>
    <se lang="rus" variant_id="1">Когда его народ прожил здесь 4 года, появились кабардинцы.</se>
  </para>
  <para id="43">
    <se lang="aba" variant_id="0">КъабардргӀа йгӀарыдсылуа, йгӀарзарархуа йаналага, йалаган къала гӀарыкӀвдыршад.</se>
    <se lang="rus" variant_id="1">Когда кабардинцы пришли с ними в соприкосновение и стали причинять убытки, абазины собрались и построили вокруг своих селений крепость.</se>
  </para>
  <para id="44">
    <se lang="aba" variant_id="0">Ауаъа къабардргӀагьи Ло йпа Саральып йханыгӀва рхӀвауа бжьапанпарадза йтабзазад.</se>
    <se lang="rus" variant_id="1">Там, в так называемом и кабардинцами Саралиповом ханстве, прожило 7 поколений.</se>
  </para>
  <para id="45">
    <se lang="aba" variant_id="0">УацӀыхъван ахӀыщтагьи Ло йпа Мырзабакь дрымащта сквшыкӀ йцан Дзальыкъва йчвагъван шырдза йаквырпсад.</se>
    <se lang="rus" variant_id="1">Далее при князе Мурзабеке Лоове они пошли и вспахали в один прекрасный год территорию Золки и засеяли просо.</se>
  </para>
  <para id="46">
    <se lang="aba" variant_id="0">АпӀаха йаннадза агӀан, уагӀа йалырхын мхыпшра йырщтид.</se>
    <se lang="rus" variant_id="1">Когда пришло время, избрали людей и послали осмотреть ниву.</se>
  </para>
  <para id="47">
    <se lang="aba" variant_id="0">Йъанайыз рымхы йгӀамйыщта, рчвагъварта йшквайчӀваз йгӀанхащта йырбад, ргвы йачвымыгъхан, йгӀахъынхӀвын, йгӀайхын акыт йрархӀвд: «Швымхы йыгьгӀамйыд.</se>
    <se lang="rus" variant_id="1">Они пришли и увидели, что их нива не взошла, и пашня осталась черной. Огорчившись, повернули обратно, пришли снова в селение и сказали им: «Ваша нива не взошла.</se>
  </para>
  <para id="48">
    <se lang="aba" variant_id="0">УзачӀвызлакӀгьи ухъа шуырбзазара, йъауырбзазара уащтаныкъва», — рхӀван.</se>
    <se lang="rus" variant_id="1">Пусть всякий ищет, как и где ему прокормиться».</se>
  </para>
  <para id="49">
    <se lang="aba" variant_id="0">УацӀыхъван Ло йпа Мырзабакь ауаса райхӀвд: «ХвыгӀв хъачва уагӀа бзикващта йгӀасышвт, къвырманкӀгьи гӀасышвт», — йхӀван, акыт уагӀа бзикващта хвыгӀвгьи, къвырманкӀгьи йыртын йцад.</se>
    <se lang="rus" variant_id="1">После этого Мурзабек Лоов сказал им так: «Пять мужчин, людей добрых, дайте мне, одно жертвенное животное дайте мне», и селение дало ему пять добрых людей и жертвенное животное, и он ушел.</se>
  </para>
  <para id="50">
    <se lang="aba" variant_id="0">Рымх апны йъанайыз йшырхӀваз апшта йырбад.</se>
    <se lang="rus" variant_id="1">Придя к ниве, они увидели ее такой, как им сообщили.</se>
  </para>
  <para id="51">
    <se lang="aba" variant_id="0">Мырзабакь йара дуалыйын, далаган акъвырмангьи дйырщыд, йыгӀвзачваквагьи найахвын амхы хын дгӀакӀвшад, алахӀ дйыхӀвауамцара, зкьыр йхӀвауамцара.</se>
    <se lang="rus" variant_id="1">Мурзабек был святым человеком. Он распорядился зарезать жертвенное животное, взял товарищей своих и три раза обошел ниву, упрашивая Аллаха, читая молитвы.</se>
  </para>
  <para id="52">
    <se lang="aba" variant_id="0">УацӀыхъван амшгьи йгӀачвщхан, аквагьи гӀайуашта хӀагӀаракӀ апны йыгӀвзачваква йырцан, йтшыжвищтын ауаса унашва рзичпад: </se>
    <se lang="rus" variant_id="1">Потом день стал пасмурным, стал собираться дождь. Он повел товарищей своих на холм, велел им спешиться и распорядился так: </se>
  </para>
  <para id="53">
    <se lang="aba" variant_id="0">«Швара швуапӀаква йшвхъашвырпащта, ажвгӀванд ддыб, ац кшаб, аква гӀакваб, йгӀаншалакӀгьи заджвгьи ухъа йхътӀыщта угӀампшын», — йхӀван.</se>
    <se lang="rus" variant_id="1">«Вы накиньте на себя бурки. Небо загремит, молния ударит, дождь прольется — чтобы ни случилось, никто из вас не должен поднять голову и посмотреть».</se>
  </para>
  <para id="54">
    <se lang="aba" variant_id="0">ЙщтӀалын шагӀанцӀакӀ йшихӀваз апшта, аква швабыжта йгӀаквад.</se>
    <se lang="rus" variant_id="1">Они легли ничком, как было велено, и пролежали весь день и ночь. Пролил сильный ливень.</se>
  </para>
  <para id="55">
    <se lang="aba" variant_id="0">Ашарпны йаннадза, «Швгылх», — йхӀван, йангӀайыргылх агӀан амхгьи гӀайын йхъхӀван, апша йынкъвнагауа йырбад.</se>
    <se lang="rus" variant_id="1">На рассвете «Вставайте!» — сказал он им. Когда они поднялись, увидели выросшее просо, колыхавшееся под ветром.</se>
  </para>
  <para id="56">
    <se lang="aba" variant_id="0">Йджьарщан, йгвыргъьан, йгӀатшыжвлын йгӀайхд. ЙъагӀайхыз акыт ауаса рархӀвд:</se>
    <se lang="rus" variant_id="1">Они удивились, обрадовались, оседлали коней, вернулись и сказали аулу:</se>
  </para>
  <para id="57">
    <se lang="aba" variant_id="0">«Швымхы йшырхӀваз йгьаъахым.</se>
    <se lang="rus" variant_id="1"> «Просо ваше уже не такое, как вам об этом говорили.</se>
  </para>
  <para id="58">
    <se lang="aba" variant_id="0">УагӀа швщтита йшвырпшы», — йанырхӀва, апхъала йцаз ауагӀаква йаталырххын йырщтихт.</se>
    <se lang="rus" variant_id="1">Пошлите людей, пусть глянут». Собрали тех, кого посылали в первый раз, и снова отправили.</se>
  </para>
  <para id="59">
    <se lang="aba" variant_id="0">Йъанайыз амхы йауын, йырхра атахъыщта йырбад.</se>
    <se lang="rus" variant_id="1">Пришли они и видят: просо поспело, пора убирать уже.</se>
  </para>
  <para id="60">
    <se lang="aba" variant_id="0">УацӀыхъван ласыщта йгӀахъынхӀвыхын, йгӀадзахын, «Швымхы йауыд, йагӀвсид», — рхӀван акыт йанрархӀв, йгвыргъьан, йтибаган, йцан амхы йырхыд.</se>
    <se lang="rus" variant_id="1">Они сразу повернули обратно, возвратились и поведали: «Просо ваше поспело, скоро начнет осыпаться». Услышав такое, аул обрадовался, гурьбой выехал и скосил просо.</se>
  </para>
  <para id="61">
    <se lang="aba" variant_id="0">Ауаъа къабардрагӀагьи Ло йпа уарад йзыруысад абари апшта: </se>
    <se lang="rus" variant_id="1">Тогда кабардинцы сочинили про сына Лоова такую песню: </se>
  </para>
  <para id="62">
    <se lang="aba" variant_id="0">«Локъва Мырзабакьыр жакӀьа нкъватквыр Дзальыкъва мащари къдахвыр». [Ло йпа Мырзабакь жакӀьа гвымха Дзальыкъва дцан йгӀайыдахӀвтӀ].</se>
    <se lang="rus" variant_id="1">«Сын Лоова Мурзабек с редкой бородкой пошел на Золку, и ему сопутствовала удача».</se>
  </para>
  <para id="63">
    <se lang="aba" variant_id="0">Ауи Ло йпа йзырхӀвуз ауи акӀвын: </se>
    <se lang="rus" variant_id="1">Про Мурзабека говорили и такое:</se>
  </para>
  <para id="64">
    <se lang="aba" variant_id="0">«Ауи аъарала дуалыйын, адзы йцуз анамазлыкъ йыквирышвуанщта даквгылащта намаз йчпун».</se>
    <se lang="rus" variant_id="1"> «Он был настолько святым, что бросал на текущую воду молитвенный коврик, становился на него и совершал молитву».</se>
  </para>
  <para id="65">
    <se lang="aba" variant_id="0">УадыргӀвана ауи рымхы йгӀацӀаргахын ауи агъны ауи рфан агӀапын йзызнайыз даргьи ауаъа йгӀатыпахын Гвымлокт ужвы йъачӀву мачӀкӀ йрылагъьщта йгӀачӀвалхд.</se>
    <se lang="rus" variant_id="1">Убрав просо, они смогли перезимовать, питаясь им. А следующей весной они двинулись оттуда и поселились чуть севернее того места, где сейчас расположился Гумлокт.</se>
  </para>
  <para id="66">
    <se lang="aba" variant_id="0">Ауаъа йтабзазад йсквш зкьищти гӀашви гӀважвищти жвизхуз апныдза.</se>
    <se lang="rus" variant_id="1">Там они прожили до 1831 года.</se>
  </para>
  <para id="67">
    <se lang="aba" variant_id="0">УадыргӀвана даргьи щардагӀвчвахан, йтамшвахуа йаналага, анагӀвайква рпны йахӀвахын, хвитнагӀа гӀарыртад ауаъа йнанаркӀыта Уарпдза ари ащхъа ащапӀыла йъартахъу йчӀварныс.</se>
    <se lang="rus" variant_id="1">Потом их стало так много, что уже не умещались в селении. Тогда они снова попросили ногайцев, получили свободу селиться по подножию гор с того места и до Урупа.</se>
  </para>
  <para id="68">
    <se lang="aba" variant_id="0">УацӀыхъван йызтахъызгьи ауаъа йгӀатахад, азджьакӀгьи ауаъа йгӀатыцӀын Учкъвыл йгӀайд, азджьакӀыркӀвахгьи Гваначкъыр зырхӀвауа йцан йтачӀвад, датшагьи ауи апшта йъартахъхаз йчӀваквад.</se>
    <se lang="rus" variant_id="1">Кто хотел, остался на том месте, некоторые поднялись и перешли на Учкул; другая часть взяла и поселилась в местности, называемой Гоначхир, и другие расселились там, где они захотели.</se>
  </para>
  <para id="69">
    <se lang="aba" variant_id="0">УацӀыхъван аурышвква Джьгваты астаница Учкъвыл йгӀадырчӀвалырныс йаналага, хӀа хӀчӀвква ауаъа йгӀатырщтхын, «Къвбина арыла угӀарыщта швчӀва» — хӀва йангӀарархӀв, йгӀарын рыбжагӀв ауаъа йчӀвад.</se>
    <se lang="rus" variant_id="1">Потом, когда разнесся слух о том, что русские из станицы Джегутинской перейдут на Учкул и велели переселиться на эту сторону Кубани, половина поднялась и перешла туда.</se>
  </para>
  <para id="70">
    <se lang="aba" variant_id="0">Ауат йчӀваз ужвыгьи йчӀваб, Къвбиналокт зырхӀвауа ауат ракӀвб.</se>
    <se lang="rus" variant_id="1">Они там до сих пор и живут. Это их называют Кубиналокт.</se>
  </para>
  <para id="71">
    <se lang="aba" variant_id="0">Ауаъа ЛоргӀа дрыуащта заджвы: «Сара адзы армапхьа йгӀатасчвауащта араъа сгьчӀвам», — йхӀван дгӀахъыцӀын Йынджьыгь ЧкӀвын дгатшпынчӀвалд, ужвыгьи ауаъа Йынджьыгьлокт йтачӀваб.</se>
    <se lang="rus" variant_id="1">Там один из Лоовых сказал: «Я не стану набирать воду из реки левой рукой», — ушел и поселился на Инджиг Чукуне. Они там живут до сих пор и называются Инджиглокт.</se>
  </para>
  <para id="72">
    <se lang="aba" variant_id="0">Ауи йанбакӀвыз ухӀварыквын, асквш зкьищти гӀашви хынгӀважви закӀы йантагылаз акӀвб.</se>
    <se lang="rus" variant_id="1">Если вы спросите, когда это было, — в 1861-м.</se>
  </para>
</body>
</html>
