<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Германия апны акнига «Абаза проза» («Abasinische Prosa») гӏацӏцӏтӏ. Акнига агӏацӏцӏра збзиру анамыца апхьахьа Штеффи Хотивари-Юнгер йгьи афилология наукаква рдоктор, апрофессор Чкӏала Пӏитӏа рацынхара акӏвпӏ. </se>
    <se lang="rus" variant_id="1">В Германии вышла книга «Абазинская проза» («Abasinische Prosa») — плод сотрудничества немецкого исследователя Штеффи Хотивари-Юнгер и профессора, доктора филологических наук Петра Чекалова.</se>
  </para>
  <para id="1">
    <se lang="aba" variant_id="0">Пӏитӏа агӏвыраква абаза бызшва йгӏахъихын урышв бызшвала йатайкӏтӏ, Штеффи ауат урышв бызшва йгӏахъылхын намыца бызшвала йылрыхӏазыртӏ. </se>
    <se lang="rus" variant_id="1">Петр Константинович перевел тексты с абазинского на русский язык, а Штеффи подготовила уже их немецкую версию.</se>
  </para>
  <para id="2">
    <se lang="aba" variant_id="0">Напа йнадзауа акнига йбергьльу агӏвгӏвчва Чквтӏу Микаэль, Дзыгӏва Паша (Петр), Тхӏайцӏыхв Бемырза, Пӏаз Роза, Къвапсыргьан Валентина, Апса Фатимат, Кӏьыщмахва Муса (Маджьид), Аджьбакь Хӏаджьисмель, Джьгватан Къали, Дагвжвей Мухӏадин, Чвзыкӏьа Шахӏымби проза хвыц жанрла ргӏвыраква 30 раъара йнадзауата йаншвалтӏ. </se>
    <se lang="rus" variant_id="1">В книгу вошли 30 произведений малой прозы таких известных авторов, как Микаэль Чикатуев, Паша (Петр) Дзугов, Бемурза Тхайцухов, Роза Пазова, Валентина Копсергенова, Фатима Апсова, Мусса (Меджид) Кишмахов, Хаджисмель Аджибеков, Кали Джегутанов, Мухадин Дагужиев, Шахимби Физиков.</se>
  </para>
  <para id="3">
    <se lang="aba" variant_id="0">Йара Чкӏала Пӏитӏа апхьагӏвчва литературадырыгӏвта акӏвпӏ дшырдыруа, ауаса араъа йалу йминиатюраквала алитература ршӏыйарагьи дшазъазу убитӏ.</se>
    <se lang="rus" variant_id="1">Несколько своих миниатюр представляет и Петр Чекалов, который больше известен читателю как литературовед, а не как литератор.</se>
  </para>
  <para id="4">
    <se lang="aba" variant_id="0"> Акнига кӏьыдата йаланакӏтӏ абаза гӏвгӏвчва рынхара-бзазара турыхква йгьи агӏацӏщтра йгӏаквчважвауа Штеффи Хотивари-Юнгер лгӏвыра.</se>
    <se lang="rus" variant_id="1">Издание сопровождается справочным материалом об абазинских писателях и статьей Штеффи Хотивари-Юнгер.</se>
  </para>
  <para id="5">
    <se lang="aba" variant_id="0">Абаза проза намыца бызшвала агӏацӏщтра абаза уагӏахъа рыхъазла амагӏны швабыж йдупӏ. </se>
    <se lang="rus" variant_id="1">Выпуск абазинской прозы на немецком языке — событие огромного значения для абазин.</se>
  </para>
  <para id="6">
    <se lang="aba" variant_id="0">Ари йдучвам акнига абзирала намыца бызшвала апхьагӏвчва йырхъазымкӏва адунейла апхьагӏвчва зымгӏвагьи абаза литература тшахадыргӏвазаныс рылшуштӏ.</se>
    <se lang="rus" variant_id="1">Ведь благодаря этому, пусть небольшому, изданию абазинская литература станет доступна не только немецкому, но и мировому читателю.</se>
  </para>
</body>
</html>
