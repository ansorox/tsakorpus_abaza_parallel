<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">КӀавкӀаз ауагӀахъа анцӀралагьи атшква йрызрыму абзибарала анахьанат ауагӀахъаква йгӀарылыркӀгӀун.</se>
    <se lang="rus" variant_id="1">Народы Кавказа всегда отличались большой любовью к лошадям.</se>
  </para>
  <para id="1">
    <se lang="aba" variant_id="0">АуагӀа атшы йбаргву ащхъа мгӀваква алагӀамырдун, рансимш нхара уысква рпны цхърагӀара дута йырзалуан, айбащраква рпынгьи йрызцӀабыргу гӀвзан.</se>
    <se lang="rus" variant_id="1">Это животное было для них и средством передвижения по трудным горным дорогам, и помощником в повседневном труде, и верным товарищем на поле брани.</se>
  </para>
  <para id="2">
    <se lang="aba" variant_id="0">Атшква ргӀадзныргылра, рбжьара апны швабыж йрайгвыгӀвра йахъазымкӀва абзазара арыхъвартаква йрыздрыхӀазыруан.</se>
    <se lang="rus" variant_id="1">Лошадь не только заботливо выращивали и воспитывали, но и тщательно тренировали и готовили для любых сложных жизненных обстоятельств.</se>
  </para>
  <para id="3">
    <se lang="aba" variant_id="0">Швабыж йауацӀыху амальква йрыуата ауи ауысла йгӀадрысабапуан айбащраква йыршӀырпшыта атшква злу ахъвмарраква.</se>
    <se lang="rus" variant_id="1">И одной из самых распространенных форм такой подготовки были разнообразные конные игры, нередко имитирующие боевые ситуации.</se>
  </para>
  <para id="4">
    <se lang="aba" variant_id="0">Ауат ахъвмарраквала йдрыпшдзун агвыргъьахъвкви амарамшкви.</se>
    <se lang="rus" variant_id="1">Конными играми сопровождались все праздники и торжественные события.</se>
  </para>
  <para id="5">
    <se lang="aba" variant_id="0">ЧкӀвыныргӀа арат ахъвмарраква рпны йбагъьахун, йщаласхун, атшакӀвчӀвара йазъазахун.</se>
    <se lang="rus" variant_id="1">В играх закалялись и учились мастерству верховой езды молодые джигиты.</se>
  </para>
  <para id="6">
    <se lang="aba" variant_id="0">ЙалкӀгӀата Апсны апны магӀны ду азырбун атшнкъвцара азыъазара.</se>
    <se lang="rus" variant_id="1">Искусство управлять конем, мастерство всадника особенно почиталось в Абхазии.</se>
  </para>
  <para id="7">
    <se lang="aba" variant_id="0">Араса йгӀамгӀвайсуан апхъанчӀви заманищтара.</se>
    <se lang="rus" variant_id="1">Так было издревле.</se>
  </para>
  <para id="8">
    <se lang="aba" variant_id="0">Абзазара апны ага спорт квпшыра шӀыц щарда гӀаншазтынгьи чкӀвынргӀа рквтала ауагӀа цӀаста йгӀандыршаз анкъвакъвраква — атшурахас, атшрыгӀвра — гватрата йрызрыму йгьалдзгӀум.</se>
    <se lang="rus" variant_id="1">И, несмотря на то что в жизнь стали внедряться новые виды спорта, национальный вид молодецкого соперничества — конные игры — не утратили к себе внимания.</se>
  </para>
  <para id="9">
    <se lang="aba" variant_id="0">Апсны апны атшрыгӀвракви атшурахаси радгалра агвыргъьарамш дуква йрыквдыршвун, анкъвакъвраква йырпшныс уагӀа щардагӀв гӀайззалун.</se>
    <se lang="rus" variant_id="1">Конные игры Абхазии обычно приурочиваются к большим праздникам и торжествам и собирают многочисленные аудитории зрителей и болельщиков.</se>
  </para>
  <para id="10">
    <se lang="aba" variant_id="0">Ауат ахъвмарраква анакӀвшауа агӀан афольклор гвыпква ашва рхӀвалун, йгӀахӀвуан. АршӀыйагӀвчвагьи ахъвмарыгӀвчвагьи уагӀахъа фашала йъагӀвычу абзирала агвыргъьарамшква рахӀагьи йпшдзахун, ауагӀа ргвы йаланархӀун.</se>
    <se lang="rus" variant_id="1">Такие игры часто сопровождаются музыкой и песнями в исполнении фольклорных коллективов, что в сочетании с нарядными одеждами участников делает их особенно красочными и привлекательными.</se>
  </para>
  <para id="11">
    <se lang="aba" variant_id="0">Ауи ахӀатырла йджьаущушта йгьаъам здахӀвраква щардаз атшыгӀв къайматква апхъанчӀви заман йгӀашӀарышвта Апсны йъауагӀахъа фырхуз, ауагӀа рхъа ъарыладухуз.</se>
    <se lang="rus" variant_id="1">И неудивительно, что с давних времен самые одаренные всадники становились национальной гордостью Абхазии.</se>
  </para>
  <para id="12">
    <se lang="aba" variant_id="0">Ауат дрыуазаджвын Аншба Золотинскгьи.</se>
    <se lang="rus" variant_id="1">Одним из таких людей был Золотинск Аншба.</se>
  </para>
  <para id="13">
    <se lang="aba" variant_id="0">Золотинск йгӀайыквчважвауа агӀвыраква йшгӀархӀвахуала, ауи йапхъанчӀвиква — апхъанчӀви апсуа тшыгӀвчва — рфырра апсып гӀайылалызшва даъан. «Ауат агӀвычӀвгӀвысква акентаврква рапшта атшкви дари йазакӀызшва уыла йгӀацӀалуан», — араса ршахӀатра гӀанырыжьтӀ апхъанчӀви заманыжв авторква.</se>
    <se lang="rus" variant_id="1">В посвященных ему очерках писали, что в нем словно воскрес гордый и мужественный дух его предков — древних абхазских всадников, о которых античные авторы оставили такое свидетельство: «...эти люди, словно кентавры, слиты в одно целое с конем...»</se>
  </para>
  <para id="14">
    <se lang="aba" variant_id="0">Абараса анцӀрала ргвы дгӀатахатӀ сынчӀва сквшы 95 зхъыцӀуашыз Аншба Золотинскгьи ауи йталант абзибагӀвчва.</se>
    <se lang="rus" variant_id="1">Таким навсегда остался в памяти почитателей его таланта Золотинск Аншба, которому в этом году исполнилось бы 95 лет.</se>
  </para>
  <para id="15">
    <se lang="aba" variant_id="0">Атш спорт дансаби айдзаз йгӀашӀарышвта бзи йбун Аншба Золотинск.</se>
    <se lang="rus" variant_id="1">Конный спорт был увлечением Золотинска Аншба еще с детства.</se>
  </para>
  <para id="16">
    <se lang="aba" variant_id="0">ЖвыгӀв-жвахсквша ахӀа йхъымцӀскӀва акыт апны рыцӀа йагъьу тшрыгӀвыгӀвта дырпхьадзун, ахӀбачва дранкъвакъвуан, йызнымкӀва айгӀайра гӀатигун.</se>
    <se lang="rus" variant_id="1">В 10–12 лет он считался лучшим наездником села, состязался со взрослыми опытными конниками и не раз выходил победителем.</se>
  </para>
  <para id="17">
    <se lang="aba" variant_id="0">ЙчкӀвынхъа акъагӀара дтагылата Золотинск атш спорт апны йыхьыз бергьыльхатӀ, ауаса Абашта айсра Ду гӀайпырастӀ: айсра йапхъахауа амшква рагӀан Ар Къапщ дрылазларныс дызшӀырттӀ.</se>
    <se lang="rus" variant_id="1">Уже в юношеские годы Золотинск получил признание в конном спорте, однако помешала Великая Отечественная война: с первых дней он был призван в ряды Советской Армии.</se>
  </para>
  <para id="18">
    <se lang="aba" variant_id="0">Айсра аналга амщтахь Лакербай Ш. дгӀайцхърыгӀан Аншба Золотинск йцри Дурипш кыт апны тшспортла секция гӀахъитӀытӀ.</se>
    <se lang="rus" variant_id="1">После окончания войны Золотинск Аншба организовал в родном селе Дурипш вместе с Ш. Лакербай секцию конного спорта.</se>
  </para>
  <para id="19">
    <se lang="aba" variant_id="0">АтшрыгӀвыгӀв шӀаква йбжьауамцара бзи йбауа ауысла йара йхъагьи шӀыц-шӀыц дадынхалхуан.</se>
    <se lang="rus" variant_id="1">Тренируя юных наездников, он и сам совершенствовался в любимом деле.</se>
  </para>
  <para id="20">
    <se lang="aba" variant_id="0">Айсра амщтахь йапхъахауата йакӀвшуз атшрыгӀвраква рпны Гвыдауыт район ауацӀала, уадыргӀвана Апсны йгьи Грузия руацӀала ауи зымгӀва йрагъьу дспортсмента йыхьыз щаквгылтӀ. </se>
    <se lang="rus" variant_id="1">В первых соревнованиях послевоенного периода он завоевал звание лучшего спортсмена по конному спорту в Гудаутском районе, а затем во всей Абхазии и Грузии.</se>
  </para>
  <para id="21">
    <se lang="aba" variant_id="0">Аншба Золотинск дашӀамсуата йхъа дадынхалуан, тшрыгӀврала, хъсарала, апырасква рхъыпарала, ауагӀахъа хъвмарраквала — «кобахи», «исинди», «цхенбурти» — йъакӀвызлакӀгьи аквпшыраква зымгӀвалагьи адахӀвра бзиква гӀатигун.</se>
    <se lang="rus" variant_id="1">Золотинск Аншба усердно тренировался в скачке, рубке, в преодолении полосы препятствий, в национальных играх: кобахи, исинди, цхенбурти — и везде добивался успехов.</se>
  </para>
  <para id="22">
    <se lang="aba" variant_id="0">Ауи абжьара йахъазымкӀва атш спорт йазъазахара ауысла йыгӀвзачвагьи дырцхърагӀун, атшква йбжьун йгьи анкъвакъвраква йырзирыхӀазыруан. Ауатква йзахъвдаквыцӀра ахъазла абжьагӀвы дырра цӀола, ъазара, чхӀара йымазара, щаласра, хъацӀара йылазара атахъын.</se>
    <se lang="rus" variant_id="1">Но он не ограничивался одними занятиями, активно помогал товарищам в овладении сложной техникой конного спорта, готовил и тренировал жеребцов к соревнованиям, что требует от тренера больших знаний, умений, огромного терпения, ловкости и бесстрашия.</se>
  </para>
  <para id="23">
    <se lang="aba" variant_id="0">Асквш 1951 агӀан Аншба Золотинск тшспортла акъраль шабгу рквтала йакӀвшуз анкъвакъвраква дрылан, Апсны аспортсменква зымгӀва драпхъата Совет Союз ачемпион чӀахӀныгӀва хьзы гӀатигатӀ. </se>
    <se lang="rus" variant_id="1">В 1951 году Золотинск Аншба принял участие во Всесоюзных соревнованиях по конному спорту и первым из спортсменов-конников Абхазии завоевал звание чемпиона Советского Союза.</se>
  </para>
  <para id="24">
    <se lang="aba" variant_id="0">СквшыкӀ анахъыцӀ йара ауи адахӀвра атагӀатигахын СССР дачемпионта йапхъахауа ахӀагӀара зму адиплом гӀайырттӀ. </se>
    <se lang="rus" variant_id="1">Через год он повторил свой успех и вновь был награжен дипломом первой степени и майкой чемпиона СССР.</se>
  </para>
  <para id="25">
    <se lang="aba" variant_id="0">Ауи йаццауата СССР аспорт амастерра хьзы гӀайквнадыргатӀ.</se>
    <se lang="rus" variant_id="1">Одновременно ему присвоили звание мастера спорта СССР.</se>
  </para>
  <para id="26">
    <se lang="aba" variant_id="0">Абарат агӀатгараква шйымазгьи Аншба Золотинск дашӀамсуата аспорт апны йъазара йалайырхӀун, бжьагӀвыта дынхун, асудьяква, йапшым анкъвакъвраква радгалри ракӀвыршари ауысла аъачӀвагӀагӀвчва ррыхӀазырра дацхърыгӀун.</se>
    <se lang="rus" variant_id="1">Несмотря на такие достижения, Золотинск Аншба, неустанно совершенствуя свое спортивное мастерство, вел тренерскую и организаторскую работу по подготовке судей, проведению соревнований в различных масштабах.</se>
  </para>
  <para id="27">
    <se lang="aba" variant_id="0">ЙгӀвынгӀважвижвабахуз асквшква рагӀан Аншба Гвыдауыт район апны йгӀандыршаз атш спорт апхьарта даунашвачпагӀвхатӀ. Ауи Апсны апынгьи Грузия ауацӀалагьи рыцӀа йагъьу апхьартата йщаквгылтӀ.</se>
    <se lang="rus" variant_id="1">В начале 50-х годов Аншба возглавил межколхозную конную школу Гудаутского района, одну из лучшей в Абхазии и Грузии.</se>
  </para>
  <para id="28">
    <se lang="aba" variant_id="0">Апсны аспорт тшыгӀвква йырбжьагӀвыз йгьи сквшкъомкӀ руацӀа Апсныла агвып йыркапитаныз Золотинск Апхъагылараква рпны ауат ркъару абгата йгӀадырбаныс шрылшушыз ауралагьи дащтан, ауи ахӀатырла Гвыдауыт ргвып йызнымкӀва Грузия апынгьи Совет Союз апынгьи йчемпионхатӀ, атш спорт бзибагӀвчва рквтала хъарата йбергьыльхатӀ.</se>
    <se lang="rus" variant_id="1">Тренер и бессменный капитан сборной команды конников Абхазии, Золотинск сумел направить усилия всей команды на достижение лучших результатов в соревнованиях на Первенство Грузии и Советского Союза, благодаря чему Гудаутская команда была неоднократным чемпионом Грузии и получила большое признание среди любителей конного спорта Советского Союза.</se>
  </para>
  <para id="29">
    <se lang="aba" variant_id="0">Аншба Золотинск Грузия, Лагъь КӀавкӀаз, Москва, Краснодар аштаква, Азия Квта ареспублика аипподромква рпны дахӀврала тшгӀайырбатӀ.</se>
    <se lang="rus" variant_id="1">Аншба успешно выступал на ипподромах Грузии, Северного Кавказа, Москвы, Краснодарского края и республик Средней Азии.</se>
  </para>
  <para id="30">
    <se lang="aba" variant_id="0">СквшкъомкӀ руацӀа йынхара адахӀвраква, атш спортла йхӀаракӀу акласс зму аспортсменква ррыхӀазырра гӀапхьадзахауата асквш 1959 агӀан Апсны апны йапхъакваз дрылата Аншба Золотинск «Грузия ССР апны гӀатгара зму абжьагӀвы» чӀахӀныгӀва хьзы гӀайквнадыргатӀ.</se>
    <se lang="rus" variant_id="1">За многолетнюю плодотворную работу и подготовку спортсменов-конников высокого класса в 1959 году Золотинску Аншба, одному из первых в Абхазии, было присвоено почетное звание «Заслуженный тренер Грузинской ССР».</se>
  </para>
  <para id="31">
    <se lang="aba" variant_id="0">Ауи ртшхъвага щарда йыман, ауаса йгӀалкӀгӀара атахъыта йаъапӀ Совет Союзла йбыжьбахауа атш спорт анкъвакъвраква радгалри ракӀвыршари джьгарта дъацхърыгӀаз ауысла йгӀайыртыз артшхъвага йгьи асквш 1959 агӀан анкъвакъвраква рсудья хъада Буденный Семен йхъатала йгӀайнапӀыцӀайцӀаз йапхъахауа ахӀагӀара зму адиплом.</se>
    <se lang="rus" variant_id="1">Он награжден множеством дипломов и грамот, но особого внимания заслуживают грамоты «За активное участие в подготовке и проведении седьмых Всесоюзных соревнований конников колхозов, совхозов и конных заводов», а также диплом первой степени, врученный главным судьей Всесоюзных соревнований Семеном Буденным в 1959 году.</se>
  </para>
  <para id="32">
    <se lang="aba" variant_id="0">Асквш 1964 агӀан ареспублика апны физкультури спорти ртшауацӀыхра йалацӀара джьгарра ахъазла физкультури спорти руысла анхагӀвчва рквтала йапхъахауата Аншба Золотинск йгӀайквнадыргатӀ ачӀахӀныгӀва хьзы «Грузия ССР афизкультура апны гӀатгара зму анхагӀвы».</se>
    <se lang="rus" variant_id="1">В 1964 году Золотинску Аншба, первому среди спортсменов и работников физической культуры и спорта, за активное участие в развитии физической культуры и спорта в республике было присвоено звание «Заслуженный деятель физической культуры ГССР».</se>
  </para>
  <para id="33">
    <se lang="aba" variant_id="0">Апсуа кытква Лыхны йгьи Мыку рпны цӀаста йщаквгылтӀ ансисквша атшрыгӀвраква ракӀвыршара. Ауат анкъвакъвраква ужвы йъагӀадзазгьи швкӀыгӀвпхьадзара ныжьхта зкьыгӀвпхьадзара уагӀата йазыркӀкӀитӀ. </se>
    <se lang="rus" variant_id="1">В абхазских селах Лыхны и Мыку стало традиционным ежегодное проведение конных соревнований, которые и сегодня собирают сотни, а порой и тысячи зрителей.</se>
  </para>
  <para id="34">
    <se lang="aba" variant_id="0">Аншба Золотинск йыхьызла ансисквша араъа йакӀвшауа атшрыгӀвраква абари аспорт квпшыра йгьи ауи йазалху аъазара цӀасква ргӀахчара йазынархапӀ — атши агӀвычӀвгӀвыси йазакӀыта тшанадыркӀылуа йгьи ауи зны йгӀалухыз абзазара уыс анцӀарала уаназцӀабыргу зрыбагъьауа ацӀас.</se>
    <se lang="rus" variant_id="1">Ежегодные конные соревнования памяти Золотинска Аншба хранят традиции этого вида спорта и особого искусства — быть единым целым со своим конем и всю жизнь оставаться верным избранному делу.</se>
  </para>
</body>
</html>
