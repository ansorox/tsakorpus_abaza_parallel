<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Арежиссёр шӀа Агача Эльдар йылшараква шбзийу йаквшахӀатпӀ дыздынхалыз апремьера. Ауыла а-КъральыгӀва абаза театр йызкьазуу атеатр гӀамта хъыргӀватӀ. </se>
    <se lang="rus" variant_id="1">Дебютной постановкой молодого, но подающего большие надежды режиссера Эльдара Агачева закрыл очередной театральный сезон Государственный Абазинский театр.</se>
  </para>
  <para id="1">
    <se lang="aba" variant_id="0">Аспектакль «Ан лгвы» Агача МухӀарби абаза бызшвала йатайкӀыз асатин драматург Кайтов Сергей йгӀвырала йдыргылтӀ, ауи культури ршӀыйари знархару Краснодар университет йгӀалгауа ачкӀвын йрыхӀазырыз диплом нхарапӀ. </se>
    <se lang="rus" variant_id="1">Спектакль «Ан лгвы» («Сердце матери») по произведению осетинского драматурга Сергея Кайтова в переводе Мухарби Агачева — дипломная работа выпускника Краснодарского университета культуры и искусств.</se>
  </para>
  <para id="2">
    <se lang="aba" variant_id="0">Апремьера апны йаъаз культурала Къарча-Черкес республика аминистр Гвагвы Мадина агвып аргылчӀв шӀыцла драйхӀвахӀвтӀ, уыжвгӀанчӀви амальква тшауацӀырхуата ага интернет апны йутахъу йачӀвызлакӀгьи узапшуата йаъазтынгьи актери апшгӀви рабабара агвыргъьари агвлахӀари закӀылагьи йшузымпсахуаш гӀалылкӀгӀатӀ. </se>
    <se lang="rus" variant_id="1">Присутствовавшая на премьере министр культуры Карачаево-Черкесии Мадина Гогова поздравила коллектив с новой работой и отметила, что, несмотря на развитие современных технологий и возможность посмотреть в интернете любую постановку, ничто не заменит радости и удовольствия от живого общения актера со зрителем.</se>
  </para>
  <para id="3">
    <se lang="aba" variant_id="0">АргылчӀв «Ан лгвы» асюжет Абашта айсра ду амщтахь асквшква рпны йгӀацӀситӀ. Ауи агӀан айсра тгӀачвипхьадза рпхыцӀа щта чвгьа гӀаланажьта йаъан.</se>
    <se lang="rus" variant_id="1">Сюжет спектакля «Сердце матери» разворачивается в послевоенные годы, когда отпечаток Великой Отечественной прослеживался в судьбе практически каждой семьи.</se>
  </para>
  <para id="4">
    <se lang="aba" variant_id="0">Зхъапщыла айсра йгӀахънымхӀвыхыз Нина ауи йгӀацапахра дайгвгъауаркӀвауа лпа КӀазбек дгӀадзынлыргылуан.</se>
    <se lang="rus" variant_id="1">Нина, потерявшая на войне мужа, но сохранившая призрачную надежду на то, что он когда-нибудь вернется, воспитывает сына Казбека.</se>
  </para>
  <para id="5">
    <se lang="aba" variant_id="0">Щарда цӀуата атопхква ангӀарыквпӀлуз мышкӀы зан дызчвыдзыз ауи ачкӀвын дылцрихатӀ.</se>
    <se lang="rus" variant_id="1">Давно, во время бомбежки, она нашла мальчика Алешу, потерявшего мать, и растит его, как родного.</se>
  </para>
  <para id="6">
    <se lang="aba" variant_id="0">СквшкъомкӀ анахъыцӀ абгата йгӀанхаз Алёша йан цри ари атгӀачва гӀалауын дрызгӀайтӀ.</se>
    <se lang="rus" variant_id="1">Через много лет мать Алеши, чудом оставшася в живых, находит эту семью...</se>
  </para>
  <para id="7">
    <se lang="aba" variant_id="0">Йхъаду атурасыла йгӀахъвмарыз Къарча-Черкес республикала гӀатгара зму анхагӀвы Къвач Зурида лакӀвпӀ. </se>
    <se lang="rus" variant_id="1">Главную роль сыграла Заслуженный работник культуры КЧР Зурида Койчева.</se>
  </para>
  <para id="8">
    <se lang="aba" variant_id="0">РыршӀыйара гӀадырбатӀ Абаза театр актёрква Агача МухӀарби, ЦекъваргӀа Али йгьи Зульа, Хъабльахь Диана, Ажьи Ращид, датшагьи.</se>
    <se lang="rus" variant_id="1">Также свое творчество вынесли на суд зрителя Мухарби Агачев, Али и Зуля Цековы, Диана Каблахова, Рашид Аджиев и другие актеры Абазинского театра.</se>
  </para>
  <para id="9">
    <se lang="aba" variant_id="0">Йджьащахъву ари акӀвпӀ: йхъаду атурасква йрыуу Ковалёва Мария лтурасыла дгӀахъвмартӀ йара арежиссёр шӀа йан цри, Къарча-Черкес республикала гӀатгара зму анхагӀвы Агача Рита.</se>
    <se lang="rus" variant_id="1">Интересно отметить, что одну из главных — роль матери Алеши, Марии Ковалевой, — сыграла родная мать начинающего режиссера, Заслуженный работник культуры КЧР Рита Агачева.</se>
  </para>
  <para id="10">
    <se lang="aba" variant_id="0">ХӀайчважвара апны ауи йшылхӀвазла, лхъапщыла Агача МухӀарбии лари, ага сквшкъомкӀ руацӀа асцена апны йацынхазтынгьи, ауат рыхъазла рпа йгӀайыргылуаз ахачӀвква рырхъйара гьуыс майрамызтӀ. </se>
    <se lang="rus" variant_id="1">В интервью она призналась, что, несмотря на многолетний опыт совместного творчества на сцене с супругом Мухарби Агачевым, работать под началом сына было весьма непросто.</se>
  </para>
  <para id="11">
    <se lang="aba" variant_id="0">«Ауыс ауи аъарала йалачпанта ари атурасыла датша актёркӀ дгӀайауныс сахӀватӀ, — йгӀалгвалашвахитӀ Рита.</se>
    <se lang="rus" variant_id="1">«Дошло до того, что я попросила его найти на эту роль другую актрису, — вспоминает Рита Агачева.</se>
  </para>
  <para id="12">
    <se lang="aba" variant_id="0">— ЙзачӀв турасызлакӀгьи ащта угвы йгӀатахитӀ, упсы йгӀалалитӀ. Араъа зпа дызчвыдзыз ан ллахӀвараква зымгӀва счва йтысщттӀ. </se>
    <se lang="rus" variant_id="1">— Любая роль оставляет в душе свой отпечаток, а здесь все переживания матери, потерявшей сына, я пропустила через себя.</se>
  </para>
  <para id="13">
    <se lang="aba" variant_id="0">Ауи швабыж йуыс баргвыпӀ».</se>
    <se lang="rus" variant_id="1">Это было сложно».</se>
  </para>
  <para id="14">
    <se lang="aba" variant_id="0">Аспектакль зладыргылыз агӀвыра ъагӀалырхызгьи дахӀврата йпхьадзитӀ атурасы хъадала йгӀахъвмарыз Цекъва Асланби.</se>
    <se lang="rus" variant_id="1">Выбор произведения для постановки считает удачным и исполнитель главной роли Асланби Цеков.</se>
  </para>
  <para id="15">
    <se lang="aba" variant_id="0">«Ага дшӀазтынгьи арежиссёр йуыс джьауапкӀра ду йылайхӀвауата дадгылтӀ, — йхӀвитӀ актёр.</se>
    <se lang="rus" variant_id="1">«Несмотря на возраст, режиссер подошел к работе очень серьезно, — говорит актер.</se>
  </para>
  <para id="16">
    <se lang="aba" variant_id="0">— АргылчӀв хӀъадзадынхалуаз мышкӀымзара-мышкӀы ауи дхӀазырымкӀва дхӀызгӀайырныс йхъа йгьаквнаймыргатӀ. </se>
    <se lang="rus" variant_id="1">— Не было ни одной репетиции, на которую он пришел бы неподготовленным.</se>
  </para>
  <para id="17">
    <se lang="aba" variant_id="0">Сшхъвыцуала, абари адгылща акӀвпӀ хӀынхара адахӀвраквагьи йрылазырхӀаз».</se>
    <se lang="rus" variant_id="1">Думаю, такой подход отразился и на результатах».</se>
  </para>
  <para id="18">
    <se lang="aba" variant_id="0">Асцена апны асюжет тшауацӀнахуата йгӀащтӀырхыз ауысква шӀыцра рыламызтынгьи рмагӀны швабыж йдупӀ. </se>
    <se lang="rus" variant_id="1">Многие проблемы, которые поднимаются на сцене с развитием сюжета, не новы, но актуальны.</se>
  </para>
  <para id="19">
    <se lang="aba" variant_id="0">Ауат йрыуапӀ анчва-абачви ргӀарикви разазаъаща шщаквгылуа. Ауи ауыс уахьчӀвала швабыж йалачпапӀ. </se>
    <se lang="rus" variant_id="1">Одна из них — проблема отцов и детей, по словам режиссера, сегодня стоит очень остро.</se>
  </para>
  <para id="20">
    <se lang="aba" variant_id="0">«Араъа йгӀайыз дзачӀвызлакӀгьи йгӀадсыргвалашвахныс стахъын ан лгвыргъьара ацкӀыс гвлахӀара шаъамгьи лыладзква рацкӀыс айшара шгӀанымшауагьи, — йхӀвитӀ Агача Эльдар.</se>
    <se lang="rus" variant_id="1">«Мне хотелось напомнить каждому из присутствующих о том, что нет ничего дороже материнской улыбки и горше ее слез, — говорит Эльдар Агачев.</se>
  </para>
  <para id="21">
    <se lang="aba" variant_id="0">— ЙызцӀакӀырайа, сара схъаталагьи сан гвыргӀва анлыласцӀауа гьмачӀым, ауаса ажва аламкӀва ан лгвы лсабиква йрызлыму бзибара дула йырчвыпӀ».</se>
    <se lang="rus" variant_id="1">— Конечно, я и сам порой доставляю немало хлопот своей маме, и все же именно материнское сердце полно безусловной любви к своим детям».</se>
  </para>
  <para id="22">
    <se lang="aba" variant_id="0">Атеатр йгӀадгылыз зымгӀвагьи арежиссёри актёркви йырзынархаз рнапӀасра ду зквшхӀату закӀыпӀ: арежиссёр йдебют дахӀврала йакӀвшатӀ. </se>
    <se lang="rus" variant_id="1">Подтверждением тому, что дебют режиссера состоялся, служила овация, которую устроил актерам и режиссеру зрительный зал.</se>
  </para>
  <para id="23">
    <se lang="aba" variant_id="0">ЙгӀалкӀгӀара атахъыпӀ ари аспектакль абилетква зымгӀва шпшцӀырщтызгьи.</se>
    <se lang="rus" variant_id="1">Стоит сказать, что на спектакль были проданы практически все билеты.</se>
  </para>
  <para id="24">
    <se lang="aba" variant_id="0">«ХӀтеатр апны абари апш дахӀвра йапхъахауата йгӀаншатӀ, ауи швабыж йгвыргъьара дупӀ», — йхӀвитӀ а-КъральыгӀва Абаза театр адиректор КӀьыщмахва Умар.</se>
    <se lang="rus" variant_id="1">«Такое происходит у нас впервые и, конечно, это не может не радовать», — отметил директор Государственного Абазинского театра Умар Кишмахов.</se>
  </para>
  <para id="25">
    <se lang="aba" variant_id="0">Ауи апшыгӀвчва рыуа щардагӀвы ргвы зрыпшказ арежиссёр шӀа йынхара хвду аквицӀатӀ. </se>
    <se lang="rus" variant_id="1">Он также дал высокую оценку работе молодого режиссера, отметив, что многие зрители просто не могли сдержать слез.</se>
  </para>
  <para id="26">
    <se lang="aba" variant_id="0">«Сшхъвыцуала, азал йыгӀвназ рыуа дзачӀвызлакӀгьи йырзынадзатӀ Эльдар йгвы йтата йхӀварныс ймурадыз», — йгӀацицӀахтӀ ауи.</se>
    <se lang="rus" variant_id="1">«Думаю, Эльдар смог донести до каждого из присутствующих свою главную мысль», — подчеркнул он.</se>
  </para>
  <para id="27">
    <se lang="aba" variant_id="0">Атеатр агӀамта алгазтынгьи апшыгӀвчва рахӀварала атеатр анхагӀвчва гвып уыжвласыла аспектакль «Ан лгвы» атагӀадырбахырныс ргвыгъапӀ.</se>
    <se lang="rus" variant_id="1">Несмотря на то что сезон уже закрыт, по многочисленным просьбам зрителей коллектив театра рассматривает возможность в ближайшее время повторить постановку «Сердце матери».</se>
  </para>
</body>
</html>
