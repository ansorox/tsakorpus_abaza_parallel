<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Йшцӏасхаз апшта, Байрамыкъва Халимат лыхьыз зхъу Къарча-Черкес къральыгӏва библиотека анхагӏвчва асквш шӏыц ашта уагӏахъа литератураква рымызла йгӏахъыртӏытӏ.</se>
    <se lang="rus" variant_id="1">Крачаево-Черкесская государственная национальная библиотека имени Халимат Байрамуковой по традиции открыла новый год месячником краеведческой и национальной литературы. </se>
  </para>
  <para id="1">
    <se lang="aba" variant_id="0">Йара ауи ацӏасла, ари амыз йапхъахауа амчбыжь абаза литератури акультури йырзынархапӏ. </se>
    <se lang="rus" variant_id="1">По уже сложившейся традиции он начался с недели абазинской литературы. </se>
  </para>
  <para id="2">
    <se lang="aba" variant_id="0">Арат амшква абиблиотека апны абаза авторква ркнигаква ргӏарбарта акӏвшитӏ. Агӏарбарта апны урынйитӏ йагӏвсыз асквшышв асквш 30-ква рагӏан латин графикала апхъапхъадза йгӏацӏцӏкваз акнигаквагьи йцӏыхъвахауа асквшква ауат йызларылахӏаз азкӏкӏраквагьи. </se>
    <se lang="rus" variant_id="1">В эти дни в библиотеке была развернута выставка книг абазинских авторов, среди которых и издания 30-х годов прошлого столетия, напечатанные с использованием латинской графики, и сборники последних лет.</se>
  </para>
  <para id="3">
    <se lang="aba" variant_id="0">Январ а 20 атшын абиблиотека апны абаза литература ахъвлапын акӏвшатӏ. </se>
    <se lang="rus" variant_id="1">Накануне в библиотеке прошел вечер абазинской литературы.</se>
  </para>
  <para id="4">
    <se lang="aba" variant_id="0">Абари йапшу анйараква абиблиотека анхагӏвчва нархара щардала йадыргалитӏ: абаза литература атурыхгьи йгӏаквчважвитӏ, кӏьыдата агӏвгӏвква рыршӏыйарагьи гӏалыркӏгӏитӏ. </se>
    <se lang="rus" variant_id="1">Такие мероприятия работники библиотеки стараются делать разноплановыми. Как правило, внимание на них уделяется и некоторым общим вопросам литературы, и творчеству отдельных литераторов.</se>
  </para>
  <para id="5">
    <se lang="aba" variant_id="0">Ари ахъвлапын адызгалуаз Щбзыхва Заремагьи ацӏас ацӏыхъвадза йналырдзатӏ. </se>
    <se lang="rus" variant_id="1">Не отошла от этой традиции и ответственная за нынешний вечер Зарема Шебзухова.</se>
  </para>
  <para id="6">
    <se lang="aba" variant_id="0">Ахъвлапын йапхъахауа ахъвы ззынархаз ари акӏвын: абаза гӏвгӏвчва рыршӏыйара апны ауагӏахъа цӏасква рынкъвгара шгӏадырбаз.</se>
    <se lang="rus" variant_id="1">На этот раз общелитературная часть была посвящена народным традициям в произведениях абазинских писателей. </se>
  </para>
  <para id="7">
    <se lang="aba" variant_id="0">Къарча-Черкес республика ауагӏа уысагӏв Щбзыхва Лариса агӏвгӏвчва Чвзыкӏьа Шахӏамби, Джьгватан Къали, Тхӏайцӏыхв Бемырза, датшагьи ргӏвыраква рпны ари анархара шгӏадырбаз джьащахъвата даквчважватӏ, чкӏвынргӏа рбжьара апны ауат рмагӏны гӏалылкӏгӏатӏ.</se>
    <se lang="rus" variant_id="1">Народный поэт КЧР Лариса Шебзухова интересно говорила о том, как в рассказах и повестях Шахимби Физикова, Кали Джегутанова, Бемурзы Тхайцухова и других прозаиков были отражены традиции абазин и насколько глубоко авторы смогли передать духовное, воспитательное значение этих обрядов и ритуалов.</se>
  </para>
  <para id="8">
    <se lang="aba" variant_id="0">Гвасрапӏ, ауаса абаза литература аклассикква ргӏвыра щарда къытхатӏ, апхьагӏвчва майрата йгӏарнапӏыцӏашварныс гьрылшахуам.</se>
    <se lang="rus" variant_id="1">К сожалению, многие произведения классиков абазинской литературы стали большой редкостью и малодоступны широкому кругу читателей.</se>
  </para>
  <para id="9">
    <se lang="aba" variant_id="0">Ауи ахӏатырла абаза-апсуа этнос атшауацӏыхра цхърагӏара знархару а-Дуней адкӏылара «Алашара» ужвы абаза литература апны рыцӏа йагъьу агӏвыраква шӏыц-шӏыц ргӏацӏщтхра йазалху апрограмма абзазара йаларжьитӏ.</se>
    <se lang="rus" variant_id="1">В этой связи Международное объединение содействия развитию абазино-абхазского этноса «Алашара» реализует сейчас программу по переизданию лучших произведений абазинской классики.</se>
  </para>
  <para id="10">
    <se lang="aba" variant_id="0">Йагӏвсыз асквш апны «Алашара» адкӏылара рцхърагӏарала Мыхц Кьарим йгӏвыраква разкӏкӏра йхпахауа атом гӏацӏцӏтӏ. </se>
    <se lang="rus" variant_id="1">В прошлом году именно благодаря «Алашаре» наконец-то увидел свет третий том собрания сочинений Керима Мхце. </se>
  </para>
  <para id="11">
    <se lang="aba" variant_id="0">Арат амшква руацӏа абаза бызшвала йапхъахауата йгӏаншаз Тобыль Исмагӏиль йроман «Азамат» йгьи Тобыль Тольыстани Шакърыл Константини йадыркӏылыз абаза локӏква разкӏкӏра гӏацӏцӏуашта хӏгвыгъитӏ. </se>
    <se lang="rus" variant_id="1">Со дня на день ожидается выход переизданного первого романа на абазинском языке («Азамат» Исмаила Табулова) и сборника абазинских сказок, собранных в свое время Татлустаном Табуловым и Константином Шакрылом.</se>
  </para>
  <para id="12">
    <se lang="aba" variant_id="0">Агӏаджвыквцӏараква руыс йауацӏыхта дгӏаквчважватӏ культура ауысла «Алашара» адкӏылара аунашвачпагӏв Мыква Мурат.</se>
    <se lang="rus" variant_id="1">Об этом проекте рассказал присутствовавшим на вечере руководитель отдела культуры АНО «Алашара» Мурат Муков.</se>
  </para>
  <para id="13">
    <se lang="aba" variant_id="0">Ахъвлапын йгӏвбахауа ахъвы Мыхц Кьарим йыршӏыйара йазынархан.</se>
    <se lang="rus" variant_id="1">Вторая часть вечера была посвящена творчеству Керима Мхце.</se>
  </para>
  <para id="14">
    <se lang="aba" variant_id="0">Афилология наукаква ркандидат Дзыба Гӏайщат лгӏачважвара апны ауи дыздынхалуаз атӏакӏра уыс йауацӏыхта йгӏалрахатӏ. </se>
    <se lang="rus" variant_id="1">Кандидат филологических наук Айшат Дзыба избрала предметом своего исследования переводческую деятельность поэта.</se>
  </para>
  <para id="15">
    <se lang="aba" variant_id="0">Ашвапхакваламцара атакӏра уыс апны Кьарим йынхаща алкӏгӏараква дгӏарыквчважватӏ, агӏвыма бызшва текстква абаза бызшвала ргӏвыхра апны ъазара ду шйылаз гӏалырбатӏ. </se>
    <se lang="rus" variant_id="1">На конкретных примерах она продемонстрировала, насколько тонко Керим передавал на абазинском языке различные нюансы стихотворений иноязычных авторов.</se>
  </para>
  <para id="16">
    <se lang="aba" variant_id="0">Кьарим йара йуысаквагьи урышв бызшвала йатайкӏуан.</se>
    <se lang="rus" variant_id="1">Переводил он и собственные стихотворения, но уже на русский.</se>
  </para>
  <para id="17">
    <se lang="aba" variant_id="0">Ауи дахӏвра дула йшизахъвдаквыцӏуаз абард Хӏасарокъва Бильаль йгӏайхӏваз ауарад аквшахӏатхатӏ.</se>
    <se lang="rus" variant_id="1">И делал это столь же тонко и умело, что проиллюстрировал на вечере поэт-песенник, бард Биляль Хасароков.</se>
  </para>
  <para id="18">
    <se lang="aba" variant_id="0">Ауи Кьарим урышв бызшвала йатакӏыз ауыса «Сыйачӏва сгьазынамдзатӏ...» йазыгӏанйыршаз амакъым абаза бызшвала йуыса йшаъадзаз апшта псахракӏгьи аламкӏва йаквшватӏ. </se>
    <se lang="rus" variant_id="1">Он создал песню на основании русского текста стихотворения «Не дошел я до звезды», и музыка превосходно подошла к оригиналу на абазинском языке.</se>
  </para>
  <para id="19">
    <se lang="aba" variant_id="0">Атакӏыгӏв йынхара анадзара шхӏагӏу акӏвпӏ ари ашвапха зквшахӏату.</se>
    <se lang="rus" variant_id="1">Это тоже значимый показатель качества работы переводчика.</se>
  </para>
  <para id="20">
    <se lang="aba" variant_id="0">Мыхц Кьарим йбзазара йцӏыхъвахауа асквшква рагӏан абаза гӏвгӏвчва руысаква урышв бызшвала йатайкӏуа далагатӏ.</se>
    <se lang="rus" variant_id="1">В последние годы своей жизни Керим Мхце начал переводить на русский язык поэтические произведения абазинских авторов.</se>
  </para>
  <para id="21">
    <se lang="aba" variant_id="0">Ауи йбзирала абаза уысара урышв бызшвала апхьагӏвчва швабыж йшырзаргванхушыз кьангьаш гьаламызтӏ. </se>
    <se lang="rus" variant_id="1">Можно не сомневаться в том, что переводы в его исполнении способствовали бы популяризации абазинской поэзии.</se>
  </para>
  <para id="22">
    <se lang="aba" variant_id="0">Ауаса ари агӏаджвыквцӏара абзазара йалайыжьра ахъазла йпхыцӏа йгӏайнатыз агӏамта швабыж йайшысын.</se>
    <se lang="rus" variant_id="1">Но судьба отвела слишком мало времени на реализацию его планов.</se>
  </para>
  <para id="23">
    <se lang="aba" variant_id="0">Анйара апны Мыхц Кьарим дыздыруаз асасчвагьи ргӏагвалашвахраква хӏыцагӏвыршатӏ. </se>
    <se lang="rus" variant_id="1">На такой встрече, конечно же, не обошлось без личных воспоминаний о Кериме Мхце.</se>
  </para>
  <para id="24">
    <se lang="aba" variant_id="0">Йгӏачважваз йрыуапӏ «Абаза» жвлара аунашвачпагӏв йтарагылагӏв Чагва Щорс, акъарча гӏвгӏвы Салпагарова Кулина, «Абазгьква» журнал аредактор Пӏаз Роза.</se>
    <se lang="rus" variant_id="1">Ими поделились заместитель председателя общественной организации «Абаза» Щорс Чагов, карачаевская писательница Кулина Салпагарова, редактор журнала «Абазги» Роза Пазова.</se>
  </para>
  <para id="25">
    <se lang="aba" variant_id="0">Арат асатырква равторгьи ажва гӏасыртатӏ.</se>
    <se lang="rus" variant_id="1">Предоставили слово на вечере и автору этих строк.</se>
  </para>
  <para id="26">
    <se lang="aba" variant_id="0">Сара абаза газет аредакция апны пщысквша руацӏа Кьарим сйыцынхатӏ, ателебара студия ахьыла нхара санайтыпах йадызгалуаз атраква йызнымкӏва дырфырхатӏ.</se>
    <se lang="rus" variant_id="1">Мне довелось более четырех лет работать с Керимом в редакции абазинской газеты, а когда я перешел в студию телевидения, он не раз становился героем моих программ.</se>
  </para>
  <para id="27">
    <se lang="aba" variant_id="0">Агазет аредакция апны ауи йыршӏыйара нхащала дшвапхан: бзагӏвразтынгьи йа асурат йацӏайыргылуа ажванахъакӏызтынгьи ауат журналистика шедевр рквпшырахауата ажва пшдзакӏ йызгӏауан.</se>
    <se lang="rus" variant_id="1">В газете он был образцом творческого отношения к любой работе. Независимо от того, писал ли он очерк или делал небольшую подпись под фотографией, Керим всегда находил какую-то изюминку, обыграв которую, он создавал шедевры журналистики.</se>
  </para>
  <para id="28">
    <se lang="aba" variant_id="0">Йуысара йапшдзата йпублицистикагьи хӏыбызшва абайари апшдзари йзыгӏарбауата дадынхалуан.</se>
    <se lang="rus" variant_id="1">Его публицистика отличалась такой же изящностью, глубиной и образностью, как и его поэзия.</se>
  </para>
  <para id="29">
    <se lang="aba" variant_id="0">Дызлаз ателебара атраква апшыгӏвчва йыргвапхауата зынла ргватра рзынадырхун.</se>
    <se lang="rus" variant_id="1">А участие Керима в телевизионных передачах заранее обрекало их на зрительский успех.</se>
  </para>
  <para id="30">
    <se lang="aba" variant_id="0">Абзазари аршӏыйари йырзынархаз йхъвыцраква, гвыхътӏыла йхъа дъагӏаквчважвуз апшыгӏвчва швабыж йрымаджьащахъван.</se>
    <se lang="rus" variant_id="1">Его размышления о творчестве и жизни, откровенные разговоры о себе не могли не вызвать интереса аудитории.</se>
  </para>
  <para id="31">
    <se lang="aba" variant_id="0">Абаза уагӏахъа рылахь ахъазла джьауапкӏра ду йылайхӏвауата дгӏачважвун, йажва амагӏны цӏолан, йауацӏыхын.</se>
    <se lang="rus" variant_id="1">Все его выступления несли на себе печать высокой гражданственности, ибо они исходили от человека, который считал себя ответственным за судьбу своего народа.</se>
  </para>
  <para id="32">
    <se lang="aba" variant_id="0">Анйара йалакваз — ауат рщардагӏв апхьартаква йрапхьагӏвчва ахӏбан — йгватшныта агӏачважвараква йрыздзыргӏвуан. Агӏачважвараква йрыуата ауат йрыларкӏыз шмачӏым ажва гьалам.</se>
    <se lang="rus" variant_id="1">Участники встречи — главным образом учащиеся старших классов — с большим вниманием слушали все, что говорилось, и, безусловно, почерпнули для себя из каждого выступления немало важного.</se>
  </para>
  <para id="33">
    <se lang="aba" variant_id="0">«Абазашта» газет аредактор хъада Къвыл Фардауыс, культура ауысла агазет ахъвшара аредактор Джьардис Асйат йгьи Мыхц Кьарим йпхӏа Олеся гӏачважвауата абари йапшу анйараква, ахъвлапынква магӏныта йрыму гӏадрахатӏ, ахъвлапын адгалагӏвчва, Черкесск къала йагӏбахауа йгьи йжвбахауа апхьартаква рарыпхьагӏвчва Кӏыкӏ Фатйи Апса Лиди разыра ажвала тшырзынадырхатӏ.</se>
    <se lang="rus" variant_id="1">Главный редактор газеты «Абазашта» Фардаус Кулова, редактор отдела культуры газеты Асият Джердисова и дочь Керима Мхце Олеся отметили значимость таких мероприятий и высказали благодарность организаторам вечера, а также учащимся 8-й и 9-й школ города Черкесска, прочитавшим стихи Керима Мхце, и их учителям Фате Киковой и Лидии Апсовой.</se>
  </para>
</body>
</html>
