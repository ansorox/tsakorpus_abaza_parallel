<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Сентябр а 18 Апсны КъральыгӀва музей апны ауагӀа гвщтӀыхла щардагӀвыта йайззатӀ: араъа Апсны апны йапхъахауата КӀавкӀаз ауагӀахъаква рыршӀыйара йгӀаквчважвауа агӀарбарта гӀахъыртӀытӀ. </se>
    <se lang="rus" variant_id="1">18 сентября в Абхазском Государственном музее было празднично и многолюдно: в его актовом зале впервые в Абхазии открылась выставка, посвященная творчеству народов Кавказа.</se>
  </para>
  <para id="1">
    <se lang="aba" variant_id="0">АгӀарбарта адгалра згӀаджвыквцӀару Трыквшта апсуа-адыгьа диаспора ракӀвпӀ, АйгӀайра Амш йазынархапӀ. </se>
    <se lang="rus" variant_id="1">Мероприятие проводилось по инициативе абхазо-адыгской диаспоры в Турции и было приурочено ко Дню Победы.</se>
  </para>
  <para id="2">
    <se lang="aba" variant_id="0">АгӀарбарта ацдрыхӀазыртӀ Апсны а-КъральыгӀва музей йгьи культура-арыпхьара фонд «Шамиль» (Трыквшта).</se>
    <se lang="rus" variant_id="1">Организатором выставки совместно с Абхазским государственным музеем стал культурно-образовательный фонд «Шамиль» (Турция).</se>
  </para>
  <para id="3">
    <se lang="aba" variant_id="0">АгӀарбарта ангӀахъыртӀуаз дгӀачважватӀ Апсны республика а-Президент йкьангьашагӀв Зантария Владимир. Ауи йгӀаликӀгӀатӀ апсуа-адгьа уагӀахъаква рнапӀлачпара ршӀыйара аъазара асквшышвква йгӀарылста уыжвхӀзамандза йшгӀамгӀвайсыз.</se>
    <se lang="rus" variant_id="1">На открытии выставки выступил советник президента Республики Абхазия Владимир Зантария, который отметил, что искусство рукоделия абхазо-адыгских народов сохранилось и дошло до наших дней сквозь многовековую историю.</se>
  </para>
  <para id="4">
    <se lang="aba" variant_id="0">«Ари аршӀыйара ъазара зынгьи йгьыдзуашым», — йхӀватӀ ауи.</se>
    <se lang="rus" variant_id="1">«Это искусство бессмертно», — подчеркнул он.</se>
  </para>
  <para id="5">
    <se lang="aba" variant_id="0">Акультура-арыпхьара фонд «Шамиль» КӀавкӀаз йауаз амхӀаджьырква ртынхаква асквш 1978 агӀан йгӀандыршатӀ. Ауищтара ауат анйара, айззара, концерт агьиква щардата йадыргалитӀ. </se>
    <se lang="rus" variant_id="1">Культурно-образовательный фонд «Шамиль» был учрежден 1978 году в Турции потомками выходцев с Кавказа и со дня основания проводит множество различных встреч, вечеров, концертов и других мероприятий.</se>
  </para>
  <para id="6">
    <se lang="aba" variant_id="0">Афонд апны рнархарала йапшымкӀва (атурых йгӀаквчважвауа, ашвъаква йгӀархъыху, агвацчпа гӀвыраква агьиква) книга 6000 йнадзауа библиотека байа гӀандыршатӀ, акнигаква зымгӀва компьютер амальла йрыдынхалын архив апны йщтӀарцӀатӀ. </se>
    <se lang="rus" variant_id="1">На базе фонда создана большая библиотека, где сосредоточены более 6000 исторических, документальных и современных книг, а также архив, в котором все книги оцифрованы и находятся на хранении при культурном центре.</se>
  </para>
  <para id="7">
    <se lang="aba" variant_id="0">Ари абиблиотека апны йынхарныс ауагӀа агӀвымакъральква йгӀартыцӀта йангӀайуагьи гӀаншитӀ, араъа зынгьи ргӀайра гьашӀасуам астудентква, арыпхьагӀвчва, апхьахьаква, датшагьи йапшым аъачӀвагӀагӀвчва.</se>
    <se lang="rus" variant_id="1">Чтобы поработать с литературой, в библиотеку центра приезжают люди из разных стран, сюда приходят студенты, преподаватели, кавказоведы и другие специалисты.</se>
  </para>
  <para id="8">
    <se lang="aba" variant_id="0">Датшагьи цӀаста йщаквгылыз уыс бзита афонд «Шамиль» апны йырчпитӀ КӀавкӀаз уагӀахъа фачӀврыхӀазыррала ахъвлапынква. Ауыс бзита йыздыруа аъачӀвагӀагӀвчва гӀадрайгвитӀта арызкъква зрыхӀазыруа амацӀауыгӀвчва ръазара хвы аквырцӀитӀ. </se>
    <se lang="rus" variant_id="1">Еще одно постоянное мероприятие из числа проводимых фондом «Шамиль» — вечер национальной кухни, где на дегустации знатоки дают свою оценку профессионализму авторов блюд кавказской кухни.</se>
  </para>
  <para id="9">
    <se lang="aba" variant_id="0">Акультура-арыпхьара квта «Шамиль» ацхърагӀарала Трыквшта йхӀаракӀу апхьартаква рпны амхӀаджьырква ртынхаква йрыуата студент 25-гӀв апхьитӀ.</se>
    <se lang="rus" variant_id="1">При поддержке Культурно-образовательного центра «Шамиль» в разных вузах Турции проходят обучение 25 студентов кавказского происхождения.</se>
  </para>
  <para id="10">
    <se lang="aba" variant_id="0">Асквш 2012 агӀан аквта апны «Адийуф» ахьызта хъвшара кӀьыда гӀандыршатӀ (ауи ахьыз нартргӀа рэпос йгӀалхпӀ). Ари ахъвшара апны апхъанчӀви уагӀахъа фаша адзахыща, арыхӀазырща цӀасква, арыпшдзагакви ауат рсураткви, хьыдзахри рызнадзахри рцӀасква гӀащаквдыргылхитӀ. Ауи аршӀыйара КӀавкӀаз апны уагӀахъа щарда рапхъанчӀви культура йауапӀ. </se>
    <se lang="rus" variant_id="1">В 2012 году при центре было создано отделение «Адиюф» (название взято из нартского эпоса), которое занимается восстановлением традиций изготовления национальной одежды, украшений и орнаментов, сохранением навыков золотого и серебряного шитья, характерными для многих кавказских народов.</se>
  </para>
  <para id="11">
    <se lang="aba" variant_id="0">Аквта аунашвачпагӀв Ренгин Цей йшылхӀвазла, «Адийуф» культура квта мурадта йамапӀ йыдзуа апхъанчӀви уагӀахъа ршӀыйара ацӀасква ргӀащаквыргылхра, афашаква рдзахра акӀвызтынгьи, ахӀвсса рнапӀлачпара ъазара акӀвызтынгьи, йапшым абзазага йгьи арыпшдзага пкъыгӀваква ракӀвызтынгьи, ауи йахъазымкӀва ауагӀа ртурых, рапхъанчӀви ршӀыйара нхараква азыгӀальаматра рзыгӀандыршитӀ. </se>
    <se lang="rus" variant_id="1">По словам руководителя центра Ренгин Цей, целью «Адиюф» является не просто возрождение женского рукоделия, декоративно-прикладного искусства, но также развитие интереса к истории народа и его традиционным ремеслам.</se>
  </para>
  <para id="12">
    <se lang="aba" variant_id="0">«Ауи шабгу КӀавкӀаз апны йшаъаз, йшхӀымаз зымгӀвагьи йдхӀырбарныс хӀащтапӀ», — йгӀацылцӀахтӀ агӀарбарта адгалагӀв.</se>
    <se lang="rus" variant_id="1">«Мы стремимся показать, что все это было у нас на Кавказе», — добавила организатор экспозиции.</se>
  </para>
  <para id="13">
    <se lang="aba" variant_id="0">АгӀарбарта апны шӀырпшыра змам ахӀвсса фаша зигӀваквагьи кӀныхӀапӀ, ауат йжвежвхауа асквшышв адиба, ачыльа асхъаквала йырдзахытӀ, араъа йаъапӀ Гогуа Чингиз йазкӀкӀра йауу ахӀвсса йынкъвыргуз арызна хъылпачкӀвынква.</se>
    <se lang="rus" variant_id="1">На выставке представлены уникальные женские костюмы конца XӏX века из бархата и шелка, серебряная женская шапочка из коллекции Чингиза Гогуа.</se>
  </para>
  <para id="14">
    <se lang="aba" variant_id="0">Чингиз йхъапщыла Бенгюн Цей арызна пкъыгӀваква ррыхӀазыррала дъазапӀ.</se>
    <se lang="rus" variant_id="1">Супруга Чингиза Бенгюн Цей — прекрасная мастерица, специализирующаяся на серебряных изделиях.</se>
  </para>
  <para id="15">
    <se lang="aba" variant_id="0">КӀавкӀаз ауагӀа ршӀыйара аквта апны йынхитӀ йгьи рнапӀлачпара аъазара йаквшахӀату апкъыгӀваква азыркӀкӀын Апсны йрыцгӀаргтӀ Есан Куджба, Вахиде Семен, Мераль Чиземуа, Асие Тууж, Мюессер Семен.</se>
    <se lang="rus" variant_id="1">На выставку в Абхазию приехали и работающие в центре народного творчества Кавказа «Адиюф» Есан Куджба, Вахиде Семен, Мераль Чиземуа, Асие Тууж, Мюессер Семен.</se>
  </para>
  <para id="16">
    <se lang="aba" variant_id="0">ГӀальамтра злата йхӀвара атахъу ари акӀвпӀ: аквта анхагӀвчва йгӀащаквдыргылхитӀ айха хар чгӀвыча алапара ацӀасква, ауыгьи агӀарбарта апны йубитӀ. </se>
    <se lang="rus" variant_id="1">Интересно отметить, что работники центра восстановили технику кавказского кольчужного плетения, которое было представлено в экспозиции.</se>
  </para>
  <para id="17">
    <se lang="aba" variant_id="0">АгӀвычӀвгӀвыс напӀъазаква рынхараква уырпшыпхьадза йгьузыджьащум апхъанчӀви фашаквагьи ауыжвгӀанчӀви фашаквагьи гвлахӀарата йшдзаху, арызна рыпшдзагаквалагьи йхърыста.</se>
    <se lang="rus" variant_id="1">Глядя на изделия народных умельцев, не перестаешь восхищаться традиционными и современными нарядами с национальными элементами и серебряными украшениями.</se>
  </para>
  <para id="18">
    <se lang="aba" variant_id="0">АгӀарбарта апны щардата йаныргӀалпӀ асумкӀаква, ахъчычкӀвынква, аквпсаква, ашашыхвква, акьысаква, уагӀахъа суратла йрыпшдзу атараква.</se>
    <se lang="rus" variant_id="1">На выставке также можно увидеть сумки, подушечки, покрывала, скатерти, кисеты, футляры с национальным орнаментом.</se>
  </para>
  <para id="19">
    <se lang="aba" variant_id="0">ЗымгӀва шалу нхара 150 райхӀа йнадзитӀ.</se>
    <se lang="rus" variant_id="1">Всего показано более 150 работ.</se>
  </para>
  <para id="20">
    <se lang="aba" variant_id="0">АгӀарбарта адгалагӀвчва гвып йрылу, этнология хъвшара апхьахьа-нхагӀв ахӀба Шамба Инга йшылхӀвазла, агӀарбарта ангӀахъыртӀы амщтахь «Адийуф» культура квта анхагӀвчва йызтахъу рыхъазла абжьара сахӀатква акӀвдыршауа йалагатӀ.  Ауат сентябр а 27-дза йаъазлуштӀ.</se>
    <se lang="rus" variant_id="1">По словам одного из ее организаторов, старшего научного сотрудника отдела этнологии Инги Шамба, после открытия выставки представители культурного центра «Адиюф» предложили всем желающим поучаствовать в мастер-классах, которые продлятся до 27 сентября.</se>
  </para>
  <para id="21">
    <se lang="aba" variant_id="0">Ауыс тшазызбжьаныс зтахъу абзазагӀвчва йрыдынхалуа йалагахьатӀ, азджьакӀ айха хар чгӀвыча алапара ацӀасквакӀ ддырдырхьатӀ.</se>
    <se lang="rus" variant_id="1">Она также отметила, что посетители этих занятий уже освоили некоторые азы кольчужного плетения.</se>
  </para>
  <para id="22">
    <se lang="aba" variant_id="0">АгӀарбарта Согъвым абзазагӀвчва йырхъазымкӀва ларпшра йгӀайуа атуристквагьи йрымаджьащахъвапӀ. Араъа йгӀайлитӀ пха зкву Апсны республика асасчвагьи.</se>
    <se lang="rus" variant_id="1">Выставку народного творчества Кавказа посещают как местные жители, так и отдыхающие, а также почетные гости республики Абхазия.</se>
  </para>
</body>
</html>
