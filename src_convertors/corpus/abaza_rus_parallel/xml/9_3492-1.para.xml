<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">— Сара йапхъахауата срынйитӀ агӀахӀвра тшазызбжьаныс йазгӀашыкъу араъарагӀвы саби!</se>
    <se lang="rus" variant_id="1">— Я впервые сталкиваюсь с таким количеством желающих научиться танцевать в одном ауле!</se>
  </para>
  <para id="1">
    <se lang="aba" variant_id="0">— ХӀачвыкъва МухӀамад асабиква аршӀыйара тшъадыркӀылуагьи дайгвыргъьитӀ, ауыс арахьари ахъатагьи гвыргӀва гӀайыланацӀитӀ: йызтахъу зымгӀва дгьызрыдынхалуам, «момо» згӀауа асабиква швабыж ргвы йаситӀ. </se>
    <se lang="rus" variant_id="1">Магомет Хачуков рад стремлению детей постичь искусство танца, но и несколько озадачен этим обстоятельством: принять всех он не может, а отказ сильно огорчает детишек.</se>
  </para>
  <para id="2">
    <se lang="aba" variant_id="0">— ЙчӀвыуа йскъвыцӀхитӀ, саргьи сгвы цӀскӀгӀауа сгӀанхитӀ, — йхӀвитӀ абалетмейстер.</se>
    <se lang="rus" variant_id="1">— Они уходили в слезах. Я и сам расстроен, — говорит балетмейстер.</se>
  </para>
  <para id="3">
    <se lang="aba" variant_id="0">Январ а 12 йгӀашӀарышвта Гвым кыт апны хореография кружок нхауа йалагатӀ. </se>
    <se lang="rus" variant_id="1">С 12 января в селе Красный Восток начал работать хореографический кружок.</se>
  </para>
  <para id="4">
    <se lang="aba" variant_id="0">Ауи аквтанай апхьарта аунашвачпагӀвчва рбзирала, «Алашара» адкӀылара рцхърагӀарала йгӀаншатӀ. </se>
    <se lang="rus" variant_id="1">Он образован при средней школе по инициативе ее руководства и при поддержке объединения «Алашара».</se>
  </para>
  <para id="5">
    <se lang="aba" variant_id="0">ХӀачвыкъва МухӀамад Черкесск дтыцӀуамцара акытдза дцалара шатахъхушгьи дампшуата асабиква ауагӀахъа гӀахӀвраква йырзибжьаныс дадгылтӀ.</se>
    <se lang="rus" variant_id="1">Магомет Хачуков взялся учить детей национальным танцам, несмотря на то что для этого ему придется постоянно ездить в село из Черкесска.</se>
  </para>
  <para id="6">
    <se lang="aba" variant_id="0">Ахореограф йшигвыгъазла, жвыгӀвыгӀв-жвыгӀвыгӀв йа жвицыгӀв-жвицыгӀв йнадзауата ахӀвсси ачкӀвынчви адикӀылта гӀахӀвра ансамбль йчпушын.</se>
    <se lang="rus" variant_id="1">Хореограф планировал набрать 12–16 пар для создания детского ансамбля.</se>
  </para>
  <para id="7">
    <se lang="aba" variant_id="0">Аквтанай апхьарта асабиква рыуа гӀахӀвра тшазызбжьаныс гӀазтахъхаз агалагьи рыцӀа йщардагӀвхатӀ, ауи ахъахьгьи агвла апхьарта апхьагӀвчва ахабар аныргӀа йгӀайын йахӀвауа йалагатӀ. </se>
    <se lang="rus" variant_id="1">Желающих в самой средней школе оказалось больше. А тут еще учащиеся восьмилетней школы, прослышав про кружок у соседей, прибежали на следующее занятие.</se>
  </para>
  <para id="8">
    <se lang="aba" variant_id="0">АбжьагӀвы дрыхамдзушта йанырдыр ргвы йастӀ.</se>
    <se lang="rus" variant_id="1">И были разочарованы.</se>
  </para>
  <para id="9">
    <se lang="aba" variant_id="0">ЙагӀвсыз асквшышв йпщынгӀважвахауа асквшква рагӀан зны Гвым кыт аклуб апны гӀахӀвра ансамбль аъан.</se>
    <se lang="rus" variant_id="1">Когда-то, в 80-х годах прошлого столетия, при клубе в Красном Востоке был создан танцевальный ансамбль.</se>
  </para>
  <para id="10">
    <se lang="aba" variant_id="0">Ансамбль щарда йгьнымхатӀ, йалаз апхьарта йгӀалгахьакваз чкӀвынргӀа ракӀвын.</se>
    <se lang="rus" variant_id="1">Просуществовал он недолго, и ходила туда в основном допризывная молодежь.</se>
  </para>
  <para id="11">
    <se lang="aba" variant_id="0">Ауи апхъалагьи ацӀыхъвалагьи акыт апны асабиква гӀахӀвра заджвгьи йгьазийымбжьузтӀ. </se>
    <se lang="rus" variant_id="1">Ни до ни после в селе детей танцам никто не учил.</se>
  </para>
  <para id="12">
    <se lang="aba" variant_id="0">Ужвы йгӀаншаз алшара щардагӀвы йгӀадрысабапырныс гӀартахъхатӀ.</se>
    <se lang="rus" variant_id="1">Появившейся возможностью захотели воспользоваться многие.</se>
  </para>
  <para id="13">
    <se lang="aba" variant_id="0"> — ЗакӀ гӀахъвыцра атахъыпӀ. </se>
    <se lang="rus" variant_id="1">— Надо что-то придумать.</se>
  </para>
  <para id="14">
    <se lang="aba" variant_id="0">Асабиква ргвы йаситӀ. </se>
    <se lang="rus" variant_id="1">Детям обидно.</se>
  </para>
  <para id="15">
    <se lang="aba" variant_id="0">ЙасрайгӀваджьхырнысгьи гьстахъым.</se>
    <se lang="rus" variant_id="1">Да и охоту отбивать у них не хочется.</se>
  </para>
  <para id="16">
    <se lang="aba" variant_id="0">— ХӀачвыкъва МухӀамад дзынйаз ауыс аъаща дазхъвыцуазшва тшытракӀ ддзыргӀвытӀ. </se>
    <se lang="rus" variant_id="1">— Магомет Хачуков берет паузу для обдумывания создавшейся ситуации.</se>
  </para>
  <para id="17">
    <se lang="aba" variant_id="0">УадыргӀвана акружок йалашвакваз дрыдынхалуа далагатӀ.</se>
    <se lang="rus" variant_id="1">А пока ему пора начинать занятия с теми, кто уже попал к нему в кружок.</se>
  </para>
  <para id="18">
    <se lang="aba" variant_id="0">Саби 40-гӀв асцена апны хвсатыркӀ йнадзауата хвгӀвы-хвыгӀв йгӀалагылын рбжьагӀвы унашвата йчпуш йазпшитӀ.</se>
    <se lang="rus" variant_id="1">40 детей выстроились на сцене в 8 рядов по 5 человек и стоят в ожидании команды учителя.</se>
  </para>
  <para id="19">
    <se lang="aba" variant_id="0">АбжьагӀвы атшыбжьара сахӀат джвыквицӀитӀ.</se>
    <se lang="rus" variant_id="1">Тот объявляет разминку.</se>
  </para>
  <para id="20">
    <se lang="aba" variant_id="0">Ауи йшӀпшуамцара ашӀаква рыцӀа ймайру ачӀвырхъаква рчпитӀ, уадыргӀвана рыцӀа йхъадакву йрыдынхалуа йалагитӀ.</se>
    <se lang="rus" variant_id="1">Начинающие танцоры вслед за балетмейстером повторяют разминочные упражнения. Затем переходят к изучению базовых движений.</se>
  </para>
  <para id="21">
    <se lang="aba" variant_id="0">Акружок анхара джвыквлищтара ари атшыбжьара сахӀат хпахитӀ, ауаса абалетмейстер рчпащаква, рпӀатӀаущаква, рчӀвырхъаква тамамта йшаквдыршвуш зынла йаквгӀазшӀититӀ, рыбгъаква рейшата йшыркӀуаш дйырбитӀ. Амакъым аритм шрылархӀвуш, асатыр рейшата йшыркӀуаш гӀаргвынйыргӀвитӀ. </se>
    <se lang="rus" variant_id="1">Это всего лишь третье занятие в кружке, но руководитель требует уже сейчас стараться не только правильно двигаться, но и держать осанку, чувствовать ритм и не забывать про линию.</se>
  </para>
  <para id="22">
    <se lang="aba" variant_id="0">АзджьакӀ майрата йрыларкӀитӀ, азджьакӀ йырчвыбаргвыркӀвапӀ.</se>
    <se lang="rus" variant_id="1">Кому-то это удается лучше, кому-то хуже.</se>
  </para>
  <para id="23">
    <se lang="aba" variant_id="0"> — ЙауыпӀ, йащцахуаштӀ, — йхӀвитӀ йхъагвы аквыта МухӀамад Азамат йпа.</se>
    <se lang="rus" variant_id="1">— Ничего, научатся, — уверен Магомет Азаматович.</se>
  </para>
  <para id="24">
    <se lang="aba" variant_id="0">ЛацӀыхъвала азал апны йчӀву хгӀвы чкӀвынчва дрызкӀылпшитӀ. </se>
    <se lang="rus" variant_id="1">Краем глаза он наблюдает за тремя мальчишками в зале.</se>
  </para>
  <para id="25">
    <se lang="aba" variant_id="0">Ауат асцена йгӀаквылныс зынасып йгӀанакӀыз йгьрыламшватӀ, ауаса ргвы гьдрыдзуам.</se>
    <se lang="rus" variant_id="1">Они не попали в число «счастливчиков», стоящих на сцене, но не теряют надежды оказаться среди них.</se>
  </para>
  <para id="26">
    <se lang="aba" variant_id="0">Азал апны ахъаз йчӀвамкӀва агӀахӀвра амальква рыцырчпауамцара рхъа йадынхалитӀ.</se>
    <se lang="rus" variant_id="1">И пока повторяют упражнения вслед за более удачливыми своими сверстниками.</se>
  </para>
  <para id="27">
    <se lang="aba" variant_id="0">ЙадикӀылыз агвып аджвырагӀв рылцӀхуазтын — йанакӀвызлакӀгьи йгӀаншитӀ араса — абжьагӀвы дгьамальынтшахушым.</se>
    <se lang="rus" variant_id="1">Если отсев — а он неизбежен — окажется большим, резерв у руководителя кружка уже есть.</se>
  </para>
  <para id="28">
    <se lang="aba" variant_id="0">Атшыбжьара сахӀаткӀи бжакӀи ласдза йагӀвстӀ. </se>
    <se lang="rus" variant_id="1">Полтора часа пролетели быстро.</se>
  </para>
  <para id="29">
    <se lang="aba" variant_id="0">Апхъахьыла рыцӀа ауырата йынхуштӀ.</se>
    <se lang="rus" variant_id="1">В дальнейшем занятия будут длиться дольше.</se>
  </para>
  <para id="30">
    <se lang="aba" variant_id="0">УахьчӀвала апхьартагьи агӀахӀврагьи адызкӀылуа асабиква шгӀапсаз гвы айтуата йамцӀыщтхитӀ. </se>
    <se lang="rus" variant_id="1">Пока же учитель отпускает чуть подуставших после школьных уроков и танцевальных упражнений учеников.</se>
  </para>
  <para id="31">
    <se lang="aba" variant_id="0">АгӀахӀвра йаланаршыз асабиква йабаркӀы азал йджвылцӀхтӀ. </se>
    <se lang="rus" variant_id="1">Возбужденные и впечатленные уроками танцев дети гурьбой покидают актовый зал.</se>
  </para>
  <para id="32">
    <se lang="aba" variant_id="0">ЙчпачӀвыйа щта арахьарат агӀахӀвра тшазызбжьара зтахъыта йгӀанхаз асабиква руысла?</se>
    <se lang="rus" variant_id="1">А что же все-таки с остальными желающими посещать кружок?</se>
  </para>
  <para id="33">
    <se lang="aba" variant_id="0">МухӀамад Азамат йпа тӀакӀв даназхъвыц амщтахь йгӀвбахауа агвып гӀанырша йауашта йхӀватӀ. </se>
    <se lang="rus" variant_id="1">После некоторого раздумья Магомет Азаматович предлагает создать вторую группу.</se>
  </para>
  <para id="34">
    <se lang="aba" variant_id="0">Ауат асабиква йапхъахауа агвып данрыдынхалра амщтахь мчбжьыкӀ апны гӀван тшрыхайырдзарныс дхӀазырпӀ, асцена йгӀаквымлыргьи агӀахӀвра йазычпазлуштӀ.</se>
    <se lang="rus" variant_id="1">Два дня в неделю после занятий с первой он будет просто учить танцевать.</se>
  </para>
  <para id="35">
    <se lang="aba" variant_id="0">РыцӀа йгврыхвата аджвырагӀв гӀарылцӀуазтын ауат ансамбль ахъазла дыздынхалуа йапхъахауа агвып рахьыла йатрыпах йауаштӀ. </se>
    <se lang="rus" variant_id="1">Ну а если кто-то из этих детей проявит особый талант, его переведут в первую группу, на базе которой будет сформирован ансамбль.</se>
  </para>
  <para id="36">
    <se lang="aba" variant_id="0">Асабиква ртахъырагьи йара йуыс зквугьи уырпшрыквын МухӀамад йзахвара кьангьаш азгӀаугуашта йгьаъам.</se>
    <se lang="rus" variant_id="1">Предложение кажется оптимальным с учетом возможностей хореографа, интересов дела и желания детей.</se>
  </para>
  <para id="37">
    <se lang="aba" variant_id="0">Адгалра уысква аквшвузтын йара йылшауа закӀгьи дгьайгьдзушым.</se>
    <se lang="rus" variant_id="1">Нужно только решить некоторые организационные вопросы. И есть надежда, что это удастся сделать.</se>
  </para>
</body>
</html>
