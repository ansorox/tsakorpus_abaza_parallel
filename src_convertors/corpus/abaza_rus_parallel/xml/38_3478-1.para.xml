<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Ахъвлапын тынчпӏ.</se>
    <se lang="rus" variant_id="1">Тихий вечер.</se>
  </para>
  <para id="1">
    <se lang="aba" variant_id="0">Апещ аквта арымдза тӏатӏа гылапӏ. Араъа акӏвпӏ Хъакъвыпщ Умар тшъайпщалауа.</se>
    <se lang="rus" variant_id="1">В гостиной стоит уютное кресло — любимое место отдыха Умара Какупшева.</se>
  </para>
  <para id="2">
    <se lang="aba" variant_id="0">Ари аъаща майрата уыла йуызгӏацӏажьитӏ: анхарта амщтахь йара йнапӏквала йыргылыз атдзы, пхарала йырчву йунагӏва дгӏадгылхитӏ, ахӏакв йту амца дапшуамцара ахъвыцраква дрылалитӏ. </se>
    <se lang="rus" variant_id="1">Несложно представить, каково это — вернуться после трудового дня в дом, где каждый кирпичик сложен твоими руками, сесть возле камина и под треск догорающих поленьев думать о завтрашнем дне.</se>
  </para>
  <para id="3">
    <se lang="aba" variant_id="0">Амцаблыра данапшуа гӏвына змам абзазара йазынарху ахъвыцра цӏолаква йзыгӏацӏситӏ.  Аршӏыйара зща йалу Умар абарат ахъвыцраква йрыщтагӏайуа бзита йдыритӏ.</se>
    <se lang="rus" variant_id="1">Пламя огня настраивает на мысли о вечном, и Умару — человеку творческому — хорошо известны эти ощущения.</se>
  </para>
  <para id="4">
    <se lang="aba" variant_id="0">Ауат йгӏандыршата йыла йгӏацӏалуа асуратква амшӏи ахӏахъви йгӏарылху пкъыгӏвата йнапӏква йгӏарыцӏцӏхитӏ. </se>
    <se lang="rus" variant_id="1">В такой обстановке рождаются мысли и эскизы, а потом умелые руки воплощают замысел в камне и дереве.</se>
  </para>
  <para id="5">
    <se lang="aba" variant_id="0">Ауи данчкӏвыныз йгӏашӏарышвта дхънахитӏ аршӏыйара.</se>
    <se lang="rus" variant_id="1">Идея создавать что-то необычное своими руками возникла у него еще в молодости.</se>
  </para>
  <para id="6">
    <se lang="aba" variant_id="0">Ауи асхъан зны алахӏвара лашараква йзыгӏацӏсын адуней йылаква йшырбауа гӏайырбаныс гӏайтахъхатӏ — апсабара йыла йшгӏацӏалуа, ауи апны агӏвычӏвгӏвыс йгыларта шызгӏауаш.</se>
    <se lang="rus" variant_id="1">В какой-то момент показалось, что ему не хватает ярких впечатлений, появилось желание выразить свое отношение к окружающему миру, поделиться своим видением природы и того, как органично человек может найти в ней собственное место.</se>
  </para>
  <para id="7">
    <se lang="aba" variant_id="0">Хъакъвыпщ Умар Лагъь Кӏавкӏаз къральыгӏва гуманитар-технология академия ауыхвара факультет дгӏалгатӏ.</se>
    <se lang="rus" variant_id="1">Умар Какупшев окончил строительный факультет Северо-Кавказской государственной гуманитарно-технологической академии.</se>
  </para>
  <para id="8">
    <se lang="aba" variant_id="0">Апхьара амщтахь Сбыр нхара дцатӏ.</se>
    <se lang="rus" variant_id="1">После учебы поехал трудиться в Сибирь.</se>
  </para>
  <para id="9">
    <se lang="aba" variant_id="0">Сквшбзидздза цӏхьата йцри кыт Псыжв дгӏайхын аколхоз апны дынхауа далагатӏ. </se>
    <se lang="rus" variant_id="1">Спустя несколько лет вернулся в родной аул Псыж и продолжил работу в колхозе.</se>
  </para>
  <para id="10">
    <se lang="aba" variant_id="0">Ауаса йпсы ауралагьи йыззыщтӏаз аршӏыйара акӏвын.</se>
    <se lang="rus" variant_id="1">Но душа все время стремилась к творчеству.</se>
  </para>
  <para id="11">
    <se lang="aba" variant_id="0">Ауи ахӏатырла йынхара уысква ршӏыйара амальла дадгылуа далагатӏ. Зныкӏ ахъазла йтдзы ащапӏы гӏайыршӏыцхтӏ: уыла джьащахъвата йгӏацӏалуа ачӏвагъвараква айтуамцара шӏыц-шӏыц йщыххтӏ.</se>
    <se lang="rus" variant_id="1">Для начала отремонтировал фундамент дома: штукатурка и несколько штрихов расшивкой — получилось просто и в то же время необычно.</se>
  </para>
  <para id="12">
    <se lang="aba" variant_id="0">Йащтагӏайуаз атшын Умар йара ауаса дадынхалтӏ ауи йчпауа згвапхаз йыгвла йтдзы афундаментгьи.</se>
    <se lang="rus" variant_id="1">На следующий день такой же облик приобрел фундамент дома ближайшего соседа, которому понравилось решение Умара.</se>
  </para>
  <para id="13">
    <se lang="aba" variant_id="0">Ауагӏа закӏыла йыргвыргъьарныс йтахъыта акӏвпӏ ауыхвагӏв дызщтугьи гвышхварата йзалуагьи.</se>
    <se lang="rus" variant_id="1">Дарить людям радость — вот главная отличительная черта мастера и стимул для творчества.</se>
  </para>
  <para id="14">
    <se lang="aba" variant_id="0">Хъвыцра цӏолала йалу йдунейпшыща акӏвпӏ йуысгьи зланйыргӏалуа, абзазарагьи бзи йбауа ауысгьи дызладгылуа.</se>
    <se lang="rus" variant_id="1">Глубокая внутренняя философия формирует его действия, подход к жизни и к любимому делу.</se>
  </para>
  <para id="15">
    <se lang="aba" variant_id="0">Йаргьи уыжв азаман агӏвычӏвгӏвыс йбзазаща йара-йара йанйыргӏалныс йылшитӏ, дымгӏащауата ауыс дадгылуазтын мурадта йкӏуа гӏайдахӏвитӏ.</se>
    <se lang="rus" variant_id="1">Умар считает, что если есть цель, то все непременно получится.</se>
  </para>
  <para id="16">
    <se lang="aba" variant_id="0">Йыпшцӏа йангӏалуата ахӏахъвкви ахӏврапшдзакви йдрыпшдзитӏ.  Апсабарагьи йыршӏыйара йацхърагӏауата апшдзара майрата йгӏаншауазшва йубитӏ.</se>
    <se lang="rus" variant_id="1">В его дворе камни и цветы создают гармоничное единство, как будто сама рука природы творит вместе с ним по принципу «все гениальное — просто».</se>
  </para>
  <para id="17">
    <se lang="aba" variant_id="0">Уыхвара пкъыгӏвата йгӏайрысабаплауа хпа йнадзитӏ: кырбыджь, хӏахъвы, мшӏы. Ауат йрыцпӏ амайчри агӏахъвыцра джьащахъвакви.</se>
    <se lang="rus" variant_id="1">Умар использует три основных материала: кирпич, камень и дерево, а еще добавляет в работу щепотку фантазии и упорство.</se>
  </para>
  <para id="18">
    <se lang="aba" variant_id="0">Йпхыцӏа апны ащта гӏаннажьтӏ Сбыр. Ауи йауапӏ кырбыджьли ахъаз хӏахъвыли йаквицӏаз ахӏамамгьи.</se>
    <se lang="rus" variant_id="1">Баня — воспоминание о холодной Сибири, которая оставила свой отпечаток в его судьбе, выложена в том же стиле, здесь сочетаются кирпич и природный камень.</se>
  </para>
  <para id="19">
    <se lang="aba" variant_id="0">Ауи адзхъа Къвбина дзыгӏв атшпы йгӏатигаз ахӏахъвквала зквпшыра джьащахъву бассейн йчпатӏ.</se>
    <se lang="rus" variant_id="1">Рядом — бассейн необычной формы, стены которого сделаны из камней, привезенных с берега реки Кубань.</se>
  </para>
  <para id="20">
    <se lang="aba" variant_id="0">Агыр расацӏла ацӏахь йгылу айшвагьи амшӏ хъвашаква йгӏарылихын йара йнапӏыла йчпатӏ.</se>
    <se lang="rus" variant_id="1">Стол, стоящий под орешником, Умар смастерил из деревянных спилов: хотел сохранить природную красоту.</se>
  </para>
  <para id="21">
    <se lang="aba" variant_id="0">Умар йнапӏы ззынадзауа ачӏвызлакӏгьи аквпшыра пшдзахитӏ, ауи ахӏатырла ауагӏа щардала тшизынадырхитӏ.</se>
    <se lang="rus" variant_id="1">Все, к чему прикасается Умар, обретает яркие краски, именно поэтому к нему и обращаются люди.</se>
  </para>
  <para id="22">
    <se lang="aba" variant_id="0">Ауи ауыс дазъазадзата шӏырпшыра змам тдзы йызуыхвитӏ, кырбыджьла бкъвыл аквицӏитӏ, аунагӏва пхарала йзырчвуа хӏакв тайцӏитӏ, абльынква йджьащахъву тхыпхала йрыпшдзитӏ, мшӏылагьи йзыхъкъьитӏ.</se>
    <se lang="rus" variant_id="1">Построить кафе или дом в неповторимом стиле, с легкостью обложить кирпичом пивную бочку, сделать камин, который будет не просто греть, но и рождать особую атмосферу в доме, создать на стенах неповторимый рельефный узор из декоративной штукатурки, отделать потолки деревянными брусьями — все удается ему с поразительной точностью.</se>
  </para>
  <para id="23">
    <se lang="aba" variant_id="0">Ауи йъазара абзирала апшцӏа адзгӏакӏажжырта быжьква йдырчвитӏ.</se>
    <se lang="rus" variant_id="1">С его легкой руки шумят во дворе водопады.</se>
  </para>
  <para id="24">
    <se lang="aba" variant_id="0">Умар йыршӏыйара апны акъыльпшгӏара зынгьи йгьашӏайрысуам, агӏврагьи дхънахитӏ: асабиква, абзибара, абзазара йгӏарыквчважвауа агӏахӏвахраква йгӏвитӏ.</se>
    <se lang="rus" variant_id="1">Вечно ищущий чего-то нового человек находит себя и в писательской деятельности: он пишет рассказы о жизни, о любви, о детях.</se>
  </para>
  <para id="25">
    <se lang="aba" variant_id="0">Хъакъвыпщ Умар йбзазара апны зымгӏва рацкӏыс йгвыргъьара дуу асабиква ракӏвпӏ.</se>
    <se lang="rus" variant_id="1">Дети — самая большая радость в жизни Умара Какупшева.</se>
  </para>
  <para id="26">
    <se lang="aba" variant_id="0">Йгӏариква рсабиква сахӏатпхьадзарала дрыцпӏ, турых райхӏвитӏ, хрина рзичпитӏ, даргьи йгвапара рылархӏвауата тшйыдыркӏылитӏ.</se>
    <se lang="rus" variant_id="1">С внучками он может находиться часами, мастерить качели, рассказывать им сказки, да и они, чувствуя доброту, постоянно тянутся к нему.</se>
  </para>
  <para id="27">
    <se lang="aba" variant_id="0">«Асабиква гьузыжьушым», — йхӏвалитӏ Умар.</se>
    <se lang="rus" variant_id="1">«Детское сердце обмануть трудно», — говорит Умар.</se>
  </para>
  <para id="28">
    <se lang="aba" variant_id="0">Йара ауи йдунейпшыща джьащахъва щаквзыргылуа асабиква ракӏвызтын щта?</se>
    <se lang="rus" variant_id="1">А может, именно у детей он учится смотреть на мир совершенно другими глазами?</se>
  </para>
  <para id="29">
    <se lang="aba" variant_id="0">Ауат ракӏвызтын щта ансимш уысква йхӏхъдраштылуа агватраква, алахӏвараква шӏыц-шӏыц йгӏазрыцӏсхуа?</se>
    <se lang="rus" variant_id="1">Видеть то, что порой, в суете повседневных дел, мы оставляем за пределами нашего внимания.</se>
  </para>
  <para id="30">
    <se lang="aba" variant_id="0">Ажва гьалам, дзачӏвызлакӏгьи йара йдуней йымапӏ. </se>
    <se lang="rus" variant_id="1">Бесспорно, у каждого свой мир.</se>
  </para>
  <para id="31">
    <se lang="aba" variant_id="0">Ауаса агӏвычӏвгӏвыс йдуней ашвыга пшдзаквала, ауагӏа йрызйыму абзибарала йанырчву, йбзазара ршӏыйарала йанирыпшдзауа, йгвы анхътӏу агӏан акӏвпӏ данбайу.</se>
    <se lang="rus" variant_id="1">Но богат тот, чей мир наполнен яркими красками, любовью к людям, в чьей жизни есть мастерство и вдохновение. Как сказал сам Умар: «С распахнутым сердцем, с открытой душой!»</se>
  </para>
  <para id="32">
    <se lang="aba" variant_id="0">Умаргьи ауагӏа дызлагӏарылхӏвауа адуней злайрыпшдзауа йгвбайара акӏвпӏ.</se>
    <se lang="rus" variant_id="1">И он действительно выделяется среди других людей богатством души, которая жаждет украсить весь мир.</se>
  </para>
</body>
</html>
