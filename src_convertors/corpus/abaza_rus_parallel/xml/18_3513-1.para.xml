<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">«Асуратквала абаза уагӏахъа ртурых» ахьызта интернет йту «Фейсбук» апны гвыпкӏ щарда мцӏуата йгӏаншатӏ. </se>
    <se lang="rus" variant_id="1"></se>
  </para>
  <para id="1">
    <se lang="aba" variant_id="0">Интернет агӏарысабапыгӏвчва рыуа щардагӏвы ауат асуратква йгӏадырбауа амагӏны ргватра азынадырхатӏ, агвып рынхара гӏальаматра ду азрымапӏ. </se>
    <se lang="rus" variant_id="1">Многие пользователи проявили большой интерес к ее работе, обратив внимание на содержательность фотографий.</se>
  </para>
  <para id="2">
    <se lang="aba" variant_id="0">Цӏабыргыта, агвып рсайт йгӏатарцӏитӏ хӏуагӏахъа турых гӏазырбауата закӏы-закӏымцара адуней акъральква рпны йгӏазыркӏкӏуа асуратква.</se>
    <se lang="rus" variant_id="1">На сайте публикуются действительно очень ценные в историческом плане фотодокументы, которые по крупицам собраны по всему миру.</se>
  </para>
  <para id="3">
    <se lang="aba" variant_id="0">— Сирия апны санапхьуз, асквш 2000 агӏан, — йхӏвитӏ ауыс агӏаджвыквцӏарагьи архъйарагьи збзиру Ажьи Мурат, — ткванкӏ абльын йкӏныхӏата сураткӏ сыла аквшватӏ. </se>
    <se lang="rus" variant_id="1">— Когда я учился в Сирии в 2000 году, — рассказывает автор проекта и его инициатор Мурат Аджиев, — в одном магазине я обратил внимание на фотографию, которая висела на стене.</se>
  </para>
  <para id="4">
    <se lang="aba" variant_id="0">Асурат Кӏавкӏаз йауу гвыпкӏ гӏанарбун, уагӏахъа фашала йгӏвычан, акъамаква рыбгъан.</se>
    <se lang="rus" variant_id="1">На ней была запечатлена большая группа кавказцев в национальной одежде и с кинжалами.</se>
  </para>
  <para id="5">
    <se lang="aba" variant_id="0">Уагӏа 40-гӏв раъара йнадзун.</se>
    <se lang="rus" variant_id="1">Их было около 40 человек.</se>
  </para>
  <para id="6">
    <se lang="aba" variant_id="0">Аткван зчӏвыз ахъацӏа йшгӏасгвынйыргӏвызла, асурат йгӏанарбауа агвып абаза, адгьа мхӏаджьырква агӏвымачӏвыла апны йапхъахауата йгӏадзындыргылыз абанпара йрыуапӏ.</se>
    <se lang="rus" variant_id="1">Хозяин магазина объяснил мне, что это представители первого поколения махаджиров на чужбине — адыгов и абазин.</se>
  </para>
  <para id="7">
    <se lang="aba" variant_id="0"> Ауи агӏан йапхъахауата йсыласхӏватӏ аткван апны йызбаз йапшу апхъанчӏви суратква рмагӏны швабыж йшдуу.</se>
    <se lang="rus" variant_id="1">И тогда я задумался о ценности таких изображений.</se>
  </para>
  <para id="8">
    <se lang="aba" variant_id="0">Мурат ауи асурат ахъазгӏвацата гьакӏвым йыла шаквшваз.</se>
    <se lang="rus" variant_id="1">Мурат неслучайно заметил ту фотографию.</se>
  </para>
  <para id="9">
    <se lang="aba" variant_id="0">Йынджьыгьчкӏвын кыт апхьарта апны зуыс швабыж бзи йызбуз турыхла арыпхьагӏв Айсан Зауаль ауи абзибара асабиквагьи йрылайцӏун.</se>
    <se lang="rus" variant_id="1">Школьный учитель истории из аула Инжич-Чукун, где он учился, З. Д. Айсанов очень любил свой предмет и прививал эту любовь своим ученикам.</se>
  </para>
  <para id="10">
    <se lang="aba" variant_id="0">Апхьарасахӏатква рпны ауи апрограмма йгӏанахӏвауа атурых напаква йырхъазымкӏва йцри уагӏахъа ртурыхгьи далачважвун, абазаква фыррата йгӏадырбаз, ртурых анапа нашхыйаква йрыхайыргӏвазун.</se>
    <se lang="rus" variant_id="1">На уроках истории помимо базовой программы учитель рассказывал и об истории своего народа, о героических и трагических ее страницах.</se>
  </para>
  <para id="11">
    <se lang="aba" variant_id="0">Муратгьи йгӏайылалтӏ ауи абзибара, абазаква ртурых, рэтнография, ркультура йырзынарху агӏвыраква, ашвъаква, акнигаква щарда дрыпхьитӏ, йадикӏылитӏ, йыгӏвзачва рпны дрылачважвитӏ. </se>
    <se lang="rus" variant_id="1">Мурат полюбил этот предмет и всегда интересовался тем, что относится к истории, этнографии и культуре абазин, читал книги, пытался отыскать в интернете интересные факты и поделиться ими с окружающими.</se>
  </para>
  <para id="12">
    <se lang="aba" variant_id="0">Йыгӏвзачвагьи ари ауыс швабыж йазгӏашыкъпӏ. Ауат йрылапӏ агӏвымакъральква йыртабзазауагьи.</se>
    <se lang="rus" variant_id="1">Среди его друзей есть такие же увлеченные ребята, как и он, проживающие в разных странах.</se>
  </para>
  <para id="13">
    <se lang="aba" variant_id="0">Араъа Мурат швабыж йгӏайцхърагӏитӏ гӏарып бызшва бзидздзата йъайдыруа.</se>
    <se lang="rus" variant_id="1">Расширить этот круг ему помогает и свободное владение арабским языком.</se>
  </para>
  <para id="14">
    <se lang="aba" variant_id="0">«Асуратквала абаза уагӏахъа ртурых» зхьзу агвып гӏаншищтара хымызкӏ ракӏвпӏ йцӏуа.</se>
    <se lang="rus" variant_id="1">Группа «История народа Абаза в фотографиях» появилась около трех месяцев назад.</se>
  </para>
  <para id="15">
    <se lang="aba" variant_id="0">Апхъапхъа Мурат йхъатала йадикӏылыз, йжвагӏхауа, йжвежвхауа асквшышвква рагӏан йхъырхыз асуратква асайт йтайцӏауа далагатӏ. Ауат радкӏылра апны йгӏайрысабаптӏ атгӏачва архивква, интернет амальква, Лагъь Кӏавкӏаз апны йгӏацӏырщтыз асурат альбомква.</se>
    <se lang="rus" variant_id="1">Публикации начались со старинных фотографий ХVӏӏӏ–ХӏХ веков из коллекции самого Аджиева, источником которой послужили семейные архивы, интернет-ресурсы, изданные на Северном Кавказе фотоальбомы.</se>
  </para>
  <para id="16">
    <se lang="aba" variant_id="0">Уахьчӏвала агвып рпны уагӏа 180-гӏвы тшадыркӏылхьатӏ. Щардагӏвы дара йгӏарауыз асуратквагьи тарцӏитӏ.</se>
    <se lang="rus" variant_id="1">Сегодня в этой группе состоит уже 180 человек, и многие из них предоставляют и публикуют свои находки.</se>
  </para>
  <para id="17">
    <se lang="aba" variant_id="0">Агвып йрылу йырхъазымкӏва ауыс йацызкӏуата йырцхърагӏауагьи щардагӏвыпӏ. </se>
    <se lang="rus" variant_id="1">Кроме членов группы есть еще и единомышленники, которые содействуют пополнению коллекции.</se>
  </para>
  <para id="18">
    <se lang="aba" variant_id="0">Ахъа йызлагӏаджвыквлыз атемаква рыцӏа-рыцӏа тшауацӏырхтӏ, гӏамтата йгӏарыцӏаркӏуагьи бзита йалахӏатӏ: асуратгӏвгӏвы Кастелли (йжвицхауа асквшышв дбзазун) йсуратква йгӏархъыху акӏартӏква рпны йгӏашӏарышвта уыжв хӏзаман йхъырхыз рпныдза — Кӏавкӏаз айсра, йапхъахауа йгьи йгӏвбахауа адуней айсраква, агӏарып-израиль айсра, Апсны Абашта айсра (ас.1992–1993) ртлахан йхъырхыз асуратква, датшагьи.</se>
    <se lang="rus" variant_id="1">Диапазон тем постепенно расширяется и охватывает большой временной период: начиная с ХVӏ века (фотокопии живописных портретов Кастелли) и до наших дней (фотографии времен Кавказской войны, Первой и Второй мировых войн, арабо-израильской войны, Отечественной войны Абхазии 1992–1993 года).</se>
  </para>
  <para id="19">
    <se lang="aba" variant_id="0">Аколлекция щардата йалапӏ атгӏачва суратква, апортретква — ахӏчва, агӏмыстачва, аркъвырльыкъвхагӏвчва, апхьахьаква, аполитика уыснкъвгагӏвчва, Россия апны, агӏвымакъральква рпны зыхьызква бергьльу абазаква, апсуаква.</se>
    <se lang="rus" variant_id="1">В коллекции много семейных фотографий и портретов: князей, дворян, воинов, ученых, политиков, известных представителей абазинского и абхазского народов в России и за рубежом.</se>
  </para>
  <para id="20">
    <se lang="aba" variant_id="0">Араъа урынйитӏ адамыгъаква, ткъвым хцӏара нкъвызгауата апхъанчӏвиква тынхата ртгӏачваква йырзгӏаныржьыз апкъыгӏваква рсуратква.</se>
    <se lang="rus" variant_id="1">Здесь есть также фотографии фамильных знаков и семейных реликвий.</se>
  </para>
  <para id="21">
    <se lang="aba" variant_id="0">Швапхата йгӏарба йауаштӏ хьапщли ахӏахъв рыпшдзагаквали йхърысу акӏвдыри акъамчи рсурат.</se>
    <se lang="rus" variant_id="1">Примером такой реликвии является фото седла и плети, украшенных драгоценными камнями и позолотой, опубликованное Фурканом Аджиевым из Турции.</se>
  </para>
  <para id="22">
    <se lang="aba" variant_id="0">Ауат Трыквшта йтабзазауа Ажьи Фуркан йгӏайщтитӏ. Йшихӏвазла, Кӏавкӏаз айсра агӏан зцришта йтыцӏхта Трыквштала йайтыпахыз йабаду йаба йакӏвын ауат зчӏвыз.</se>
    <se lang="rus" variant_id="1">Эти вещи принадлежали отцу дедушки Фуркана, который в годы Кавказской войны покинул историческую родину и переселился в Турцию.</se>
  </para>
  <para id="23">
    <se lang="aba" variant_id="0">«Фейсбук» апны агвып йамайчуата йынхитӏ.</se>
    <se lang="rus" variant_id="1">Группа в «Фейсбуке» продолжает интенсивно работать.</se>
  </para>
  <para id="24">
    <se lang="aba" variant_id="0">Асуратква альбомта ргӏацӏщтра ауысла Мурат саницӏгӏа ари апш джьауап гӏаситтӏ:</se>
    <se lang="rus" variant_id="1">На вопрос о публикации коллекции фотографий в печатном виде Мурат ответил:</se>
  </para>
  <para id="25">
    <se lang="aba" variant_id="0">— Сурат альбом агӏацӏщтра ауыс йызнымкӏва хӏалачважвахьатӏ. </se>
    <se lang="rus" variant_id="1">— Предложения об издании фотоальбома уже поступают.</se>
  </para>
  <para id="26">
    <se lang="aba" variant_id="0">Сара заджвыла сгвы хътӏыта йацскӏитӏ.</se>
    <se lang="rus" variant_id="1">Я от души их приветствую.</se>
  </para>
  <para id="27">
    <se lang="aba" variant_id="0">Ауаса ауи уыс кӏьыдапӏ, къару дугьи адугалра, ахча щардагьи аквурыдзра атахъхуштӏ.</se>
    <se lang="rus" variant_id="1">Но это уже отдельный проект, требующий тщательной работы, больших усилий и немалых средств.</se>
  </para>
</body>
</html>
