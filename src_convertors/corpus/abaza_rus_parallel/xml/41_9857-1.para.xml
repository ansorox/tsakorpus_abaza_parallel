<?xml version="1.0" encoding="utf-8"?>
<html>
<head>
</head>
<body>
  <para id="0">
    <se lang="aba" variant_id="0">Октябр а 8 йгьи а 9`рагӏан Согъвым апны «столь гьажьы» акӏвшатӏ абари атема ахъадзгылата: «Абазакви апсуакви: абызшваква ргӏахчари ртшауацӏыхри ауысква йгьи атурых-культура тынха». Ауи адызгалыз абаза-апсуа уагӏа ртшауацӏыхра ацхърагӏара знархару а-Дуней адкӏылара «Алашара» йгьи Апсны анаукаква р-Академия ракӏвпӏ.</se>
    <se lang="rus" variant_id="1">С 8 по 9 октября в Сухуме прошел круглый стол «Абазины и абхазы: перспективы сохранения и развития языков и историко-культурное наследие», организованный Международным объединением содействия развитию абхазоабазинского народа «Алашара» совместно с Академией наук Абхазии.</se>
  </para>
  <para id="1">
    <se lang="aba" variant_id="0">Согъвым апны йакӏвшаз анйара хӏаквгӏацапахуата йгӏалкӏгӏара атахъу ари акӏвпӏ: абаза-апсуа уагӏа рыбызшвакви ркультури ргӏахчара йазынархата ари апш «столь гьажьы» йгӏванхауата йакӏвшитӏ. Ауи ахъаз чвалатшычпарата йакӏвдыршауа айззараква йгьрыуам йгьи гӏамта айшысла ажвлара рсабап злу ауысква абзазара йаларжьитӏ.</se>
    <se lang="rus" variant_id="1">Анализируя завершившийся в Сухуме уже второй круглый стол, посвященный сохранению самобытного языка и культуры абхазо-абазинского народа, однозначно можно утверждать: он из числа тех, что проводятся не «для галочки», а дают реальные результаты, которые в короткие сроки отражаются на жизни всего общества.</se>
  </para>
  <para id="2">
    <se lang="aba" variant_id="0">Араъа хӏызлачважвауа апсуа алфавити абаза алфавити разакӏычӏвра амальква руысла ауатыкв йгӏаталыз амакӏыраква йгьырхъазым. </se>
    <se lang="rus" variant_id="1">И речь здесь не только об уже ставшем резонансным вопросе организации комиссии по рассмотрению возможности унификации абхазского и абазинского алфавитов.</se>
  </para>
  <para id="3">
    <se lang="aba" variant_id="0">Араъа йдрыбагъьаз апрограмма мурад хъадата йгӏащтӏнахуа абаза бызшва, апсуа бызшва, ауагӏахъа культура ргӏахчари ртшауацӏыхри йырзынархапӏ. Ауи «астоль гьажьы» ахьызгьи йгӏанахӏвитӏ.</se>
    <se lang="rus" variant_id="1">Основная цель составленной и утвержденной на круглом столе программы — создание благоприятных условий для сохранения и развития абазинского, абхазского языков и традиционных культур, что, в принципе, понятно из названия.</se>
  </para>
  <para id="4">
    <se lang="aba" variant_id="0">Ауаса апхъапхъа аъачӏвагӏагӏвчва йгӏащтӏырхыз ауысква ракӏвпӏ кӏьыдата хӏызлачважвара атахъу.</se>
    <se lang="rus" variant_id="1">Но здесь стоит отдельно поговорить о каждой из поднятых тем, предложенных членами рабочей группы.</se>
  </para>
  <para id="5">
    <se lang="aba" variant_id="0">Абаза йгьи апсуа бызшваква рарыпхьарала апхьагаква, аметодика цхърагӏагаква ррыхӏазырри ргӏацӏщри руыс даквчважватӏ апсуа бызшвала агвып рунашвачпагӏв Шамба Диана.</se>
    <se lang="rus" variant_id="1">О необходимости подготовки и издания учебников, учебных и методических пособий по обучению абхазскому и абазинскому языкам рассказала руководитель рабочей группы по абхазскому языку Д. Шамба.</se>
  </para>
  <para id="6">
    <se lang="aba" variant_id="0">Ауи йгӏалылкӏгӏатӏ арыпхьара абаргвыраква, ауагӏа рпатриотизм анамдзараква, абызшва апхьара азазаъащата ауагӏа йазрыму абжараква, датшагьи.</se>
    <se lang="rus" variant_id="1">Также в своем докладе она выделила такие задачи, как решение проблем преподавания, дефицита патриотизма, недостаточно серьезного отношения к изучению языка и другие.</se>
  </para>
  <para id="7">
    <se lang="aba" variant_id="0">Шамба Диана ажванахъата йгӏалгтӏ предмет кӏьыдата «Ачважвара культура ащата» апхьара программа йалазларныс, атакӏра атеории апрактики гватра рымазларныс, абызшва зъачӏвагӏата йынхауа ажурналистква, апхьахьаква рджьауапкӏра ащтӏыхра, цри бызшва амагӏны щтӏыхра, ауагӏа йгӏаргвныргӏвра.</se>
    <se lang="rus" variant_id="1">Специалист по языку предложила ввести такой предмет, как «Основы культуры речи», уделить внимание теории и практике переводов, повышению ответственности журналистов и ученых, работающих с родным языком, подъему престижа родного языка.</se>
  </para>
  <para id="8">
    <se lang="aba" variant_id="0">Ауат ауысква ауатыкв йтапӏ ага апсуа бызшва къральыгӏва бызшвазтынгьи, ауи апычӏв апхьарта, аквтанай апхьарта, йхӏаракӏу апхьарта рпны йшадрыпхьауагьи.</se>
    <se lang="rus" variant_id="1">И это несмотря на то, что абхазский язык обладает статусом государственного, является языком преподавания в начальной, средней и высшей школе.</se>
  </para>
  <para id="9">
    <se lang="aba" variant_id="0">Апсны акъральыгӏва университет йгьи Апсны агуманитар рхъвыхраква ринститут рпны йынхауа абызшвадырыгӏвчва апсуа бызшва архъвыхрала нхара ду акӏвдыршахьатӏ.</se>
    <se lang="rus" variant_id="1">Учеными-лингвистами, сотрудниками АбИГИ и АГУ выполнена большая работа по изучению абхазского языка.</se>
  </para>
  <para id="10">
    <se lang="aba" variant_id="0">Ауи ауысла ймачӏымкӏва йгӏацӏцӏхьатӏ анаука-рхъвыхра нхараква, ажварква, амонографияква.</se>
    <se lang="rus" variant_id="1">Изданы научно-исследовательские труды, в том числе словари и монографии.</se>
  </para>
  <para id="11">
    <se lang="aba" variant_id="0">Ажва ахъазла, анйара апны апсуа-абаза ажвар адгалрагьи йырхъйачӏву уыста йалачважватӏ, йацыркӏтӏ.</se>
    <se lang="rus" variant_id="1">К слову, на круглом столе также было высказано предложение о создании абазинско-абхазского словаря, активно поддержанное участниками.</se>
  </para>
  <para id="12">
    <se lang="aba" variant_id="0">Къарча-Черкес республика апны абаза бызшва агӏахчара йазынархата йакӏвшауа анхара даквчважватӏ абаза бызшвала аъачӏвагӏагӏвчва гвып рунашвачпагӏв, апрофессор Пӏаз Сергей.</se>
    <se lang="rus" variant_id="1">О проектах по сохранению абазинского языка, реализуемых на территории Карачаево-Черкесской республики, рассказал руководитель рабочей группы по абазинскому языку, профессор С. Пазов.</se>
  </para>
  <para id="13">
    <se lang="aba" variant_id="0">Арыпхьагӏвчва рыхъазла йадыргалта йакӏвдыршауа асеминарква «Тобыль Тольыстан йыхьыз зхьзу апхьараква», «Кълыч Рауф йыхьыз зхьзу апхьараква», абзазара йшгӏанарбазла, сабап ду рылапӏ, йшпакӏву ухӏварыквын «араъа йызлачважвауа зымгӏва йкъва-йсарыгьи арыпхьагӏвчва рынхара апны йрызгӏарысабапитӏ».</se>
    <se lang="rus" variant_id="1">Семинары для педагогов «Табуловские чтения» и «Клычевские чтения» — тот формат, который уже проверен временем и зарекомендовал себя, так как, по словам профессора, «... все, что озвучивается на подобных мероприятиях, в конце концов, реализуется именно педагогами-практиками».</se>
  </para>
  <para id="14">
    <se lang="aba" variant_id="0">Араъа абызшва атеория уысквагьи гватра ду йазыбжапӏ.</se>
    <se lang="rus" variant_id="1">При этом и теоретическая часть требует не меньшего внимания.</se>
  </para>
  <para id="15">
    <se lang="aba" variant_id="0">Ауи апшта, апхьахьа бызшвадырыгӏвчва абаза бызшва архъвыхрала нхара ду акӏвдыршахьатӏ.</se>
    <se lang="rus" variant_id="1">Так, ученые-лингвисты разных поколений проделали значительную работу по изучению абазинского языка.</se>
  </para>
  <para id="16">
    <se lang="aba" variant_id="0">Йапшым шта щарда рпны йгӏацӏцӏуа анаука журналква рпны йгӏаквшвитӏ ауи ауысла агӏвыра цӏолаква.</se>
    <se lang="rus" variant_id="1">Научные статьи публикуются в журналах, география которых весьма широка.</se>
  </para>
  <para id="17">
    <se lang="aba" variant_id="0">Абаза бызшва агӏахчара ауысла абзазара йалалуа апроектква йрыуапӏ «Абаза бызшва арыпхьара курсква». Ауи «Алашара» адкӏылара апны йадыргалитӏ.</se>
    <se lang="rus" variant_id="1">К практическим шагам по сохранению абазинского языка можно отнести проект «Курсы абазинского языка», реализуемый в рамках программы АНО «Алашара».</se>
  </para>
  <para id="18">
    <se lang="aba" variant_id="0">Аметодистква ркъарула зныбыжьли здырраквали йапшым аздзырыгӏвчва рыхъазла апхьара цхърагӏагаква дрыхӏазыртӏ.</se>
    <se lang="rus" variant_id="1">Методистами разработаны несколько курсов для слушателей разного возраста и уровня подготовки.</se>
  </para>
  <para id="19">
    <se lang="aba" variant_id="0">Араъа йаъу абаргвыраквагьи апсуа бызшва ауыс зкву йапшдзата йгӏазхъшахъыцӏуа щардапӏ: ауагӏа рмиграция, ассимиляция гӏаншараква, абаза бызшвала аъачӏвагӏагӏвчва рацамхъра, апхьагаква, ацхърагӏагаква рнамхъара агьиква.</se>
    <se lang="rus" variant_id="1">Существующие проблемы, как и в случае с абхазским языком, связаны со многими факторами. Миграция населения, ассимиляция, некоторая разобщенность специалистов абазинского языка, нехватка переиздаваемых учебников, оборудования и пособий — вот неполный перечень задач, с которыми приходится разбираться специалистам.</se>
  </para>
  <para id="20">
    <se lang="aba" variant_id="0">Аъачӏвагӏагӏвчва абарат ауысква йрыдынхалуаштӏ. Трыквшта йбзазауа абазакви апсуакви гӏахӏахвырквын, ахабарква шаъула, асабиква абаза бызшва рарыпхьара адызгалныс зтахъу гвыпкӏ аъапӏ, ауат цхърагӏара йахӏвитӏ.</se>
    <se lang="rus" variant_id="1">Что же касается представителей абазино-абхазской диаспоры, проживающих в Турецкой республике, то, по сообщениям, есть отдельные группы энтузиастов, готовых взять на себя организацию курсов абазинского языка для детей. Они обращаются с просьбой помочь с соответствующими обучающими материалами.</se>
  </para>
  <para id="21">
    <se lang="aba" variant_id="0">Ауаса ауи апш цхърагӏара уахьчӏвала йхӏазырта йгьаъам, ауи уадынхалра атахъыпӏ.</se>
    <se lang="rus" variant_id="1">К сожалению, таковых сейчас нет и потребность в решении данного вопроса велика.</se>
  </para>
  <para id="22">
    <se lang="aba" variant_id="0">Ахнархара хъадакӏ йрыуата йащтагӏайуа анархара зпщылу абазакви апсуакви рбзазартаква рпны архъвыхра экспедицияква ракӏвыршара акӏвын.</se>
    <se lang="rus" variant_id="1">Следующее из трех основных направлений работы круглого стола — проведение полевых исследований.</se>
  </para>
  <para id="23">
    <se lang="aba" variant_id="0">Абари йапшу анхара щатата йазалитӏ абызшва, атурых, ауагӏахъа цӏасква рырхъвыхра.</se>
    <se lang="rus" variant_id="1">Участники мероприятия отметили, что именно такого рода деятельность является отправной точкой при изучении языка, истории и традиций народа.</se>
  </para>
  <para id="24">
    <se lang="aba" variant_id="0">Ауи ауысла йауацӏыхта йгӏачважватӏ аэкспертква Тхӏайцӏыхв М. (абазаква рхъатала) йгьи Хаджим С. (апсуаква рхъатала).</se>
    <se lang="rus" variant_id="1">С докладами выступили эксперты по полевым исследованиям М. Тхайцухов (с абазинской стороны) и С. Хаджим (с абхазской стороны).</se>
  </para>
  <para id="25">
    <se lang="aba" variant_id="0">Ауат йгӏалыркӏгӏатӏ йжвежвхауа асквшышв йгӏашӏарышвта абазаква ртурыхи рбзазари йырзынарху архъвыхра нхараква шакӏвшуз.</se>
    <se lang="rus" variant_id="1">Было отмечено, что исследования разных аспектов жизни абазин активно проводилось с XӏX века.</se>
  </para>
  <para id="26">
    <se lang="aba" variant_id="0">Ауи анхара ащата щтӏарцӏатӏ Генко А., Тобыль Т., Лавров Л., Ломтатидзе К. рырхъвыхраква. Ауат йгӏаджвыквырцӏаз анхара атшауацӏыхра йадынхалтӏ рымщтахьла йгӏадзынгылыз апхьахьаква.</se>
    <se lang="rus" variant_id="1">Труды Генко, Табулова, Лаврова, Ломтатидзе стали той основой, на которую наслаивались более поздние работы других ученых и специалистов.</se>
  </para>
  <para id="27">
    <se lang="aba" variant_id="0">Ауаса уахьчӏва арат ауысква аъаща хьанта йтагылапӏ.</se>
    <se lang="rus" variant_id="1">Однако сегодня ситуация складывается намного сложнее.</se>
  </para>
  <para id="28">
    <se lang="aba" variant_id="0">Йазалху аъачӏвагӏагӏвчва ъахӏымам йгӏалцӏла абаза бызшва, ауагӏа шӏалахӏвара, апхъанчӏви цӏасква руысла экспедиция гьакӏвшум ухӏва ауаштӏ.</se>
    <se lang="rus" variant_id="1">В связи с отсутствием профессиональных кадров столь необходимые экспедиции по изучению языка, фольклора, традиционной культуры, быта абазин практически не организуются.</se>
  </para>
  <para id="29">
    <se lang="aba" variant_id="0">Йцӏыхъвахауа ажвасквшапхьадзара руацӏа ауи апш экспедиция Трыквшта абаза кытква рпны йакӏвзыршаз Тхӏайцӏыхв М. йхъазыпӏ.</se>
    <se lang="rus" variant_id="1">Исключением последнего десятка лет можно считать экспедиции М. Тхайцухова в абазинских селах в Турции.</se>
  </para>
  <para id="30">
    <se lang="aba" variant_id="0">Апсыуаква руысла ари анархара апны йгӏалыркӏгӏатӏ йжвежвхауа асквшышв агӏан йакӏвдыршаз архъвыхраква шӏыц-шӏыц урыквгӏацапахта атекстква алыргахра шатахъу.</se>
    <se lang="rus" variant_id="1">В связи с полевыми исследованиями было отмечено, что ряд материалов XӏX века требует специального текстологического анализа.</se>
  </para>
  <para id="31">
    <se lang="aba" variant_id="0">Йшпакӏву ухӏварыквын атекстква псахра рыларцӏумцара йрыдынхалуан, йанацаркӏуазгьи гӏаншун.</se>
    <se lang="rus" variant_id="1">Многие труды публиковались в первых периодических изданиях. Подвергаясь литературной обработке, тексты искажались.</se>
  </para>
  <para id="32">
    <se lang="aba" variant_id="0">Ужвы азаман аэкспедицияква ракӏвыршарагьи гьуыс майрам.</se>
    <se lang="rus" variant_id="1">Ситуация с современной полевой работой складывается, к сожалению, не лучшим образом.</se>
  </para>
  <para id="33">
    <se lang="aba" variant_id="0">Йазкӏкӏу аматериал ащардагьи апхьахьаква рхъатачӏв архивква йрылата йынкъвыргитӏ йа хъатачӏв азкӏкӏрата йгӏацӏырщтитӏ.</se>
    <se lang="rus" variant_id="1">Материал большей частью хранится в архивах ученых или же издается в виде личных сборников.</se>
  </para>
  <para id="34">
    <se lang="aba" variant_id="0">Ага йбаргвызтынгьи, Гулиа Д.И. йыхьыз нкъвызгауа Апсны агуманитар рхъвыхраква ринститут апны апсуа уагӏа шӏалахӏвара азкӏкӏра жвыгӏв томкӏ йнадзауата агӏацӏщтра адыргалитӏ.</se>
    <se lang="rus" variant_id="1">Также участникам мероприятия рассказали о том, что отдел фольклора Абхазского института гуманитарных исследований им. Д. И. Гулиа готовит к печати сборник абхазского фольклора в 12 томах.</se>
  </para>
  <para id="35">
    <se lang="aba" variant_id="0">Адгалра нхараква рцӏыхъва йнадырдзитӏ Джапуа З. даредакторта цтомкӏла йалу нартргӏа рэпос агӏацӏщтрагьи.</se>
    <se lang="rus" variant_id="1">На завершающем этапе — подготовка к изданию нартского эпоса в 6 томах под редакцией З. Джапуа.</se>
  </para>
  <para id="36">
    <se lang="aba" variant_id="0">«Астоль гьажьы» йалакваз рынхара апны йхпахауа нархарата ауатыкв йтаз абазакви апсуакви ртурыхи ркультури йырзынарху архив швъаква рыдынхалра акӏвын.</se>
    <se lang="rus" variant_id="1">Третьим направлением деятельности участников круглого стола стала разработка архивных материалов по истории и культуре абазин и абхазов.</se>
  </para>
  <para id="37">
    <se lang="aba" variant_id="0">Ауи анхара йапщылата аэкспертква Чкӏала Пӏ. йгьи Ачугба Т. ргӏачважвараква рпны йдырхъйахьата акӏвызтынгьи, йырхъйачӏвыта йаъазтынгьи уыс щарда гӏащтӏырхтӏ.</se>
    <se lang="rus" variant_id="1">Доклады экспертов П. Чекалова и Т. Ачугба охватили большой пласт работы, как уже выполненной, так и предстоящей.</se>
  </para>
  <para id="38">
    <se lang="aba" variant_id="0">Абаза литература ауысла гӏвыра къомкӏ адызгалхьу апрофессор Чкӏала Пӏ. йшихӏвазла, апхъала, йагӏвсыз асквшышв й-90-хауа асквшква рагӏан, йхъгӏваз архив щарда ужвы урыдынхалырныс хвитныгӏа аъапӏ.</se>
    <se lang="rus" variant_id="1">К слову, П. Чекалов, который является автором ряда публикаций и монографий по абазинскому литературоведению, рассказал о том, что сегодня открылись многие архивы, о доступе в которые в 90-х годы прошлого века можно было лишь мечтать.</se>
  </para>
  <para id="39">
    <se lang="aba" variant_id="0">Щарда мцӏуата ауи йхъатала Тобыль Тольыстан йуысла архив йщтӏу ашвъаква дрызцӏгӏан баргвыракӏгьи дашӏамшвауа йгӏайыдахӏвтӏ, йара ауи апшта урыдынхал ауаштӏ Уаз Н., Квырджь Х., датшагьи рархив швъаква.</se>
    <se lang="rus" variant_id="1">Профессор рассказал, что его недавнее обращение по поводу материалов о Татлустане Табулове увенчалось успехом и подобные возможности нужно использовать в сборе материала о Н. Озове, Х. Куржеве и др.</se>
  </para>
  <para id="40">
    <se lang="aba" variant_id="0">«Уахьчӏвала уыздынхалра атахъу архив швъаква ауи аъара йщардапӏта, рмагӏны ауи аъара йдупӏта диссертация щарда алаузадгалуаштӏ», — йхӏватӏ йгӏачважвара далгауата апрофессор.</se>
    <se lang="rus" variant_id="1">«Архивного материала, который требует изучения, хватит на несколько диссертаций», — подытожил ученый.</se>
  </para>
  <para id="41">
    <se lang="aba" variant_id="0">Змагӏны, зыхв швабыж йдууыз архив швъаква асквшква 1992–1993 йакӏвшаз Апсны Абашта айсра агӏан йыквырчӏвакьтӏ.</se>
    <se lang="rus" variant_id="1">Ценнейшие архивные материалы были уничтожены в период Отечественной войны в Абхазии 1992–1993 годов.</se>
  </para>
  <para id="42">
    <se lang="aba" variant_id="0">Асквш 1992 октябр а 22 атшын датша зджьарагьи йумаухуашта магӏны ду змаз ашвъаква зкьпхьадзара йнадзауата йъащтӏаз Апсны а-Къральыгӏва архив йгьи Гулиа Д.И. йыхьыз нкъвызгауа абызшвала, алитературала йгьи атурыхла Апсны институт рблытӏ.</se>
    <se lang="rus" variant_id="1">22 октября 1992 года были сожжены Государственный архив Абхазии и Абхазский институт языка, литературы и истории им. Д. И. Гулиа, где хранились тысячи уникальных документов.</se>
  </para>
  <para id="43">
    <se lang="aba" variant_id="0">Ужвы арат йцӏыхъвахауа асквшква ареспублика ауацӏа Апсны йгьи апсыуаква йгӏарыквчважвауа архив швъаква разкӏкӏрала нхара ду акӏвшитӏ.</se>
    <se lang="rus" variant_id="1">В последнее время в республике ведется масштабная работа по сбору архивных материалов об Абхазии и абхазах.</se>
  </para>
  <para id="44">
    <se lang="aba" variant_id="0">Ари анхара гӏамта бзидздза гӏацӏанакӏуата йадыргалныс рмурадпӏ: асквшышв квтанайква рагӏан армель гӏалцӏыртаква рпны йгӏашӏарышвта уыжв азаман аэтнос ауагӏа ъабзазауа йаныргӏалу агӏвымакъраль архивква рпныдза.</se>
    <se lang="rus" variant_id="1">Планируется охватить широкий пласт материалов: от средневековых армянских источников до современных зарубежных архивов в местах проживания представителей этноса.</se>
  </para>
  <para id="45">
    <se lang="aba" variant_id="0">Анйара апны хъадата йызлапшуаз ахнархаракӏ йырхъазымкӏва йалачважватӏ «Апсуара» йгьи «Абазара» йгӏарыквчважвауа апхьагаква адгалра атахъыта.</se>
    <se lang="rus" variant_id="1">В ходе круглого стола также были озвучены предложения, не включенные изначально в программу мероприятия. Прежде всего это создание учебника «Апсуара». В процессе обсуждения идея была одобрена и дополнена предложением создать аналогичное ему издание «Абазара».</se>
  </para>
  <para id="46">
    <se lang="aba" variant_id="0">Араъа хъвыцра щарда гӏацӏсытӏ, агӏачважвараква щардахатӏ, ажва «апсуара» йгӏаныцӏуа апны йгӏашӏарышвта ауи апш апхьага гӏазквчважвуш апныдза: ажвлара, атгӏачва рпны ацӏасква, акультура, абызшва агьиква ракӏвма момкӏва рыцӏа йауацӏыхзара йа йахъарысзара атахъума? Ауаса кьангьаш злам йацшӏакӏта йырхӏватӏ — ауи апш книга апсуа, абаза унагӏвипхьадза йрымазара атахъыпӏ, тгӏачвала ансимшы йгӏадрысабапуата.</se>
    <se lang="rus" variant_id="1">Предложение вызвало немало споров. В частности, о том, что именно подразумевается под словом «Апсуара». Этикет, своеобразный кодекс чести, взаимоотношения в семье и обществе, культура, язык — все это и многое другое требует изучения и анализа, прежде чем подобное издание выйдет в свет и станет настольной книгой каждого абхаза или абазина.</se>
  </para>
  <para id="47">
    <se lang="aba" variant_id="0">Абараса дырра щата амата уадгылра атахъыпӏ абаза алфавити апсыуа алфавити разакӏычӏвра ауысгьи.</se>
    <se lang="rus" variant_id="1">Аналогичный системный подход нужен и при рассмотрении возможности унификации абхазского и абазинского алфавитов, о которой говорилось выше.</se>
  </para>
  <para id="48">
    <se lang="aba" variant_id="0">Ари ауыс гвыргӏва ду гӏанарыцӏсуата йалачважватӏ. Агӏачважвараква рымщтахь йазалху комиссия гӏандыршаныс йщаквдыргылтӏ.</se>
    <se lang="rus" variant_id="1">Этот вопрос вызвал нешуточную дискуссию среди участников мероприятия.</se>
  </para>
  <para id="49">
    <se lang="aba" variant_id="0">Акомиссия хъвдаквцӏарата йрымапӏ йалдырганыс йазакӏу алфавит адынхалра йагӏума, йгьагӏамма, ауи апш амаль уахьчӏвала йаъума, йгьаъамма.</se>
    <se lang="rus" variant_id="1">В итоге было принято решение о создании специальной комиссии, которой предстоит рассмотреть актуальность вопроса и возможности его решения.</se>
  </para>
  <para id="50">
    <se lang="aba" variant_id="0">Датшагьи уыс шӏыцкӏ ауатыкв йгӏаталтӏ: абаза бызшвала, апсуа бызшвала амультфильква ррыхӏазырра.</se>
    <se lang="rus" variant_id="1">Еще одно внеплановое предложение — создание мультфильмов на абхазском и абазинском языках.</se>
  </para>
  <para id="51">
    <se lang="aba" variant_id="0">Йхӏвара атахъыпӏ «Алашара» адкӏылара рбзирала амультфильмква абаза бызшвала ратакӏра шакӏвшауа, ауи апш нхара акӏвшитӏ Апсны апынгьи.</se>
    <se lang="rus" variant_id="1">Стоит уточнить, что благодаря АНО «Алашара» несколько мультфильмов уже переведены на абазинский язык, аналогичная работа проведена силами абхазских энтузиастов.</se>
  </para>
  <para id="52">
    <se lang="aba" variant_id="0">Ауаса араъа йызлачважвуз апсуа, абаза культура (ауагӏа ршӏалахӏвара, ацӏасква агьиква) щатата йызму амультфильмква рхъыхра акӏвын. Ауат рапш мультфильм асабиква рцри бызшвагьи йаргваначӏвуаштӏ, руагӏа культурагьи йаханаргӏвазуштӏ.</se>
    <se lang="rus" variant_id="1">Однако здесь речь идет о создании оригинальных мультипликационных фильмов, в сюжет которых вплетены элементы национального фольклора, призванных способствовать как развитию родных языков, так и приобщению детей к своей культуре.</se>
  </para>
  <para id="53">
    <se lang="aba" variant_id="0">Гӏвымшкӏ руацӏа йанынха амщтахь анйара йалакваз аъачӏвагӏагӏвчва асквшква 2016–2026 руацӏа абзазара йалажьра атахъу апрограмма лырхтӏ, йдрыбагъьатӏ.</se>
    <se lang="rus" variant_id="1">По итогам двухдневного заседания круглого стола была утверждена программа совместной работы на 2016–2026 год.</se>
  </para>
  <para id="54">
    <se lang="aba" variant_id="0">Апрограмма апны йгӏарбапӏ абаза бызшви апсуа бызшви рарыпхьарала аквтаква ргӏаныршара, цри бызшви аэтнокультури руысла ауагӏа разыгӏальаматра агӏащтӏыхра, ажвлара апны цри бызшвала ачважвара агъьчӏвра, уыжвгӏанчӏви арыпхьара амаль шӏыцкви ахачӏвкви гӏапхьадзахауата цри бызшвали литературали арыпхьагӏвчва ръазара йалархӏара, уыжвгӏанчӏви информация-компьютер амальквала арыпхьара адгалра, анаука конференциякви асеминаркви радгалра, ракӏвыршара, абазакви апсуакви рцӏасква, ркультура агӏахчара йазынарху амальква нахвра, уахьчӏвала йаъу архив материалква йаразджьара йазкӏкӏра, йадкӏылра, аэкспедиция нхара акӏвыршара, ауатла анаука гӏвыраква радгалра, ргӏацӏщтра, абызшва, атурых, аэтнография, афольклор йырзынарху агӏвыра азкӏкӏраква ргӏацӏщтра, атурыхдырра щатата йазалуата апсуакви абазакви руагӏахъа тшдырра щтӏыхра.</se>
    <se lang="rus" variant_id="1">Итогом ее реализации станет расширение сети центров по обучению абхазскому и абазинскому языкам; повышение интереса к родным языкам и родной этнокультуре; улучшение уровня владения родным языком в обществе и подготовки преподавателей родного языка и литературы с учетом современных требований; создание инновационных методик обучения и современных информационно-компьютерных продуктов; организация и проведение научных конференций, семинаров, способствующих укреплению позиций абазинского и абхазского языков; совершенствование методологии обучения абазинскому и абхазскому языкам; создание системы мер, обеспечивающих сохранение глубоких традиций абазин и абхазов, особенностей их культуры, устного творчества; сосредоточение имеющегося и собираемого полевого материала в едином фонде; издание научных разработок, опирающихся на полевой материал, организация углубленного изучения традиционных культур абазин и абхазов посредством включения в учебную программу школ адаптированных фольклорно-этнографических текстов; обработка, изучение и изложение обнаруженных архивных материалов в различных публикациях и изданиях; систематическое издание сборников источников по языкам, истории, этнографии и фольклору абазин и абхазов; углубление знаний об историческом прошлом народов, что станет серьезным подспорьем для повышения национального самосознания абазин и абхазов.</se>
  </para>
  <para id="55">
    <se lang="aba" variant_id="0">«Астоль гьажьы» модераторта йакӏвзыршуз «Алашара» адкӏылара а-Президент Эгьзакь Мусса йгьи Апсны анаукаква р-Академия апрезидент Джапуа Зураб ракӏвын. Ауи ъадзакӏвшуз хабар бзикӏ ауатыкв йгӏаталтӏ: чӏахӏра хьзы йымата Апсны анаукаква р-Академия днарахвтӏ Эгьзакь Мусса, член-корреспонденттагьи — апрофессор Анчабадзе Юрий.</se>
    <se lang="rus" variant_id="1">В ходе работы круглого стола, модераторами которого выступили президент организации «Алашара» Мусса Экзеков и президент Академии наук Абхазии Зураб Джапуа, была озвучена приятная новость о том, что Мусса Экзеков избран Почетным членом Академии наук Абхазии; также членом-корреспондентом АН Абхазии избран профессор Юрий Анчабадзе.</se>
  </para>
  <para id="56">
    <se lang="aba" variant_id="0">Гӏамта айшысла абзазара йалалуа йалагуштӏ апрограмма апкъ йтата йдрыбагъьаз анхара уысква. Хӏуагӏахъаква ркультура байара агӏахчара апны ауыс дуква рырхъйара ахъа гӏакӏапытӏ, амгӏва лашара тшгӏахънатӏытӏ.</se>
    <se lang="rus" variant_id="1">В ближайшее время увидят свет первые наработки по утвержденным проектам в программе, что станет началом большого пути по сохранению культурного достояния наших народов.</se>
  </para>
</body>
</html>
